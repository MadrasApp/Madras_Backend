{"done":true,"status":0,"msg":null,"data":{"book":{"id":"436","position":null,"type":"book","title":"اخلاق در قرآن (جلد اول)","content":"","content_string":null,"excerpt":"مقدمه\r\n\r\nکتاب حاضر با رویکرد آموزشی برای استفاده طلاب علوم دینی فراهم آمده پیش از ورود به بحث لازم است از مفاهیم اصلی کتاب درکی یکسان داشته باشیم. پس باید در باره اخلاق و زیر مجموعه‌‌های آن که در آینده مطرح می‌‌شود با هم گفتگو کنیم.\r\n\r\nاخلاق از نظر لغوی جمع خُلق یا خُلُق است که هر دو در لغت به معنی خوی و طبع به کار رفته‌‌اند. علمای اخلاق این واژه را با کمی تغییر در علم اخلاق به کار برده‌‌ و از آن اصطلاح جدیدی ساخته‌‌اند. در اصطلاح علم اخلاق، به ملکات نفسانی خُلق گفته می‌‌شود. منظور از ملکات در این علم، صفات ثابت و ماندگار نفسانی است. نفس انسان دارای دو گونه صفت است: صفات زودگذر و ناپایدار و صفات مانا و پایدار. صفات زودگذر مثل حالاتی که در پی عوامل درونی از قبیل سنجش و تفکر یا تحت تأثیر عوامل بیرونی چون صحنه‌‌های هیجانی و مواعظ بلیغ به طور دفعی در انسان پیدا می‌‌شود و اگر برای تثبیت آن‌‌ها در میدان عمل اقدامی نشود، پس از دور شدن از حوزة تأثیر آن عوامل، به تدریج کم رنگ شده و در یک دورة کوتاه زمانی از بین می‌‌روند. مثلا انسان در صحنه درگیری و بحبوحه کارزار چون اقدامات شجاعانة دلیران یا کارهای غیر انسانی متجاوزان را می‌‌بیند در یک فرایند سریع هیجانی ترس را از یاد می‌‌برد و بسا که اقدامی شجاعانه می‌‌کند؛ ولی هنگامی که از آن شرایط دور می‌‌شود و هیجانات ناشی از آن آرام می‌‌گیرد، حالت عادی خود را باز می‌‌یابد و توانایی آن قبیل اقدامات را از دست می‌‌دهد؛ چرا که شجاعت در نفس او رسوخ نیافته و جایگاه ثابتی پیدا نکرده است.\r\n","category":"94","tags":"","meta_keywords":null,"meta_description":null,"thumb":"uploads\/makahani\/2022\/11\/photo_2022-01-18_11-36-23.jpg","icon":null,"author":"نشر هاجر","accept_cm":"1","published":"1","draft":null,"date_modified":"2023-01-09 15:58:00","date":"2022-11-12 13:15:00","special":"0","size":"653114","price":"25600","pages":{"offset":"0,1,2,3,4,5,6,7,8,9,10,11,14,15,16,17,18,19,20,21,22,23,24,25,26,27,28,29,30,31,32,33,34,35,36,37,38,39,40,41,42,43,44,45,46,47,48,49,50,51,52,53,54,55,56,57,58,60,61,62,63,64,65,66,67,68,69,70,71,72,73,74,75,76,77,78,79,80,81,82,83,84,85,86,87,88,89,90,91,92,93,94,95,96,97,98,99,100,101,102,103,104,105,106,107,108,109,110,111,112,113,115,116,117,118,119,120,121,122,123,124,125,126,127,128,129,130,131,132,133,134,135,136,137,138,139,140,141,142,143,144,145,146,147,148,149,150,151,152,153,154,155,156,157,158,159,160,161,162,163,164,165,166,167,168,169,170,171,172,174,175,176,177,178,179,180,181,182,183,184,185,186,187,188,189,190,191,192,193,194,195,196,199,200,201,202,203,204,205,206,207,209,210,211,212,213,214,215,216,217,218,219,220,221,222,223,224,226,227,228,229,230,231,232,233,234,235,236,237,238,239,240,241,242,243,244,245,246,247,248,249,250,251,252,253,254,255,256,257,258,259,260,261,262,263","array":{"1":[80862],"2":[80863],"3":[80864],"4":[80865],"5":[80866],"6":[80867],"7":[80868],"8":[80869],"9":[80870],"10":[80871],"11":[80872],"12":[80873],"13":[80874,80875,80876],"14":[80877],"15":[80878],"16":[80879],"17":[80880],"18":[80881],"19":[80882],"20":[80883],"21":[80884],"22":[80885],"23":[80886],"24":[80887],"25":[80888],"26":[80889],"27":[80890],"28":[80891],"29":[80892],"30":[80893],"31":[80894],"32":[80895],"33":[80896],"34":[80897],"35":[80898],"36":[80899],"37":[80900],"38":[80901],"39":[80902],"40":[80903],"41":[80904],"42":[80905],"43":[80906],"44":[80907],"45":[80908],"46":[80909],"47":[80910],"48":[80911],"49":[80912],"50":[80913],"51":[80914],"52":[80915],"53":[80916],"54":[80917],"55":[80918],"56":[80919],"57":[80920],"58":[80921,80922],"59":[80923],"60":[80924],"61":[80925],"62":[80926],"63":[80927],"64":[80928],"65":[80929],"66":[80930],"67":[80931],"68":[80932],"69":[80933],"70":[80934],"71":[80935],"72":[80936],"73":[80937],"74":[80938],"75":[80939],"76":[80940],"77":[80941],"78":[80942],"79":[80943],"80":[80944],"81":[80945],"82":[80946],"83":[80947],"84":[80948],"85":[80949],"86":[80950],"87":[80951],"88":[80952],"89":[80953],"90":[80954],"91":[80955],"92":[80956],"93":[80957],"94":[80958],"95":[80959],"96":[80960],"97":[80961],"98":[80962],"99":[80963],"100":[80964],"101":[80966],"102":[80967],"103":[80968],"104":[80969],"105":[80970],"106":[80971],"107":[80972],"108":[80973],"109":[80974],"110":[80975],"111":[80976],"112":[80977,80978],"113":[80979],"114":[80980],"115":[80981],"116":[80982],"117":[80983],"118":[80984],"119":[80985],"120":[80986],"121":[80987],"122":[80988],"123":[80989],"124":[80990],"125":[80991],"126":[80992],"127":[80993],"128":[80994],"129":[80995],"130":[80996],"131":[80997],"132":[80998],"133":[80999],"134":[81000],"135":[81001],"136":[81002],"137":[81003],"138":[81004],"139":[81005],"140":[81006],"141":[81007],"142":[81008],"143":[81009],"144":[81010],"145":[81011],"146":[81012],"147":[81013],"148":[81014],"149":[81015],"150":[81016],"151":[81018],"152":[81019],"153":[81020],"154":[81021],"155":[81022],"156":[81023],"157":[81024],"158":[81025],"159":[81026],"160":[81027],"161":[81028],"162":[81029],"163":[81030],"164":[81031],"165":[81032],"166":[81033],"167":[81034],"168":[81035],"169":[81036],"170":[81037,81038],"171":[81039],"172":[81040],"173":[81041],"174":[81042],"175":[81043],"176":[81044],"177":[81045],"178":[81046],"179":[81047],"180":[81048],"181":[81049],"182":[81050],"183":[81051],"184":[81052],"185":[81053],"186":[81054],"187":[81055],"188":[81056],"189":[81057],"190":[81058],"191":[81059],"192":[81060],"193":[81061,81062,81063],"194":[81064],"195":[81065],"196":[81066],"197":[81067],"198":[81068],"199":[81069],"200":[81070],"201":[81071],"202":[81072,81073],"203":[81074],"204":[81075],"205":[81076],"206":[81077],"207":[81078],"208":[81079],"209":[81080],"210":[81081],"211":[81082],"212":[81083],"213":[81084],"214":[81085],"215":[81086],"216":[81087],"217":[81088],"218":[81089,81090],"219":[81091],"220":[81092],"221":[81093],"222":[81094],"223":[81095],"224":[81096],"225":[81097],"226":[81098],"227":[81099],"228":[81100],"229":[81101],"230":[81102],"231":[81103],"232":[81104],"233":[81105],"234":[81106],"235":[81107],"236":[81108],"237":[81109],"238":[81110],"239":[81111],"240":[81112],"241":[81113],"242":[81114],"243":[81115],"244":[81116],"245":[81117],"246":[81118],"247":[81119],"248":[81120],"249":[81121],"250":[81122],"251":[81123],"252":[81124],"253":[81125],"254":[81126],"255":[81127]}},"part_count":"264","has_description":"false","has_sound":"false","has_video":"0","has_image":"0","has_test":"0","has_tashrihi":"0","has_download":"0","has_bought":"1","has_membership":"0","need_update":"0","cover":"https:\/\/modir.madras.app\/uploads\/makahani\/2022\/11\/photo_2022-01-18_11-36-23.jpg","category_name":"کتب درسی","sath":"91","sath_name":"حوزه خواهران","payeh":"94","payeh_name":"کتب درسی","date_str":1668246300,"date_fa":"21 آبان 01","time_fa":"13:15","startpage":"6","finaltest":"0","isvideo":"0","allowpage":"0","allowbuy":"1","rating_sum":null,"my_rate":null,"view_count":null,"comment_count":null,"like_count":null,"like":null,"rate_count":null,"rating":null,"attachments":null,"sample_questions":null,"pagecount":255,"cover300":"https:\/\/modir.madras.app\/uploads\/makahani\/2022\/11\/photo_2022-01-18_11-36-23-300.jpg","classonline":[],"classroom":[]},"indexes":[{"id":"29704","part_id":"80868","name":"مقدمه"},{"id":"29705","part_id":"80874","name":"بخش اول: مفاهیم عام اخلاقی در قرآن  13"},{"id":"29706","part_id":"80875","name":"فصل اول: ایمان"},{"id":"29707","part_id":"80876","name":"درس 1: چیستی ایمان"},{"id":"29708","part_id":"80884","name":"درس 2: رابطه ایمان و اخلاق"},{"id":"29709","part_id":"80889","name":"درس 3: اقسام و مراتب ایمان"},{"id":"29710","part_id":"80898","name":"درس 4: زمینه‌‌های پیدایش ایمان"},{"id":"29711","part_id":"80903","name":"درس 5: عوامل پیدایش و تحکیم ایمان"},{"id":"29712","part_id":"80913","name":"درس 6: کارکرد و آثار ایمان"},{"id":"29713","part_id":"80921","name":"فصل دوم: تقوا"},{"id":"29714","part_id":"80922","name":"درس 7: چیستی تقوا"},{"id":"29715","part_id":"80928","name":"درس 8: اقسام و مراتب تقوا"},{"id":"29716","part_id":"80938","name":"درس 9: زمینه‌‌ها و عوامل تقوا"},{"id":"29717","part_id":"80946","name":"درس 10: کارکرد و آثار تقوا(1)"},{"id":"29718","part_id":"80953","name":"درس 11: کارکرد و آثار تقوا(2)"},{"id":"29719","part_id":"80960","name":"درس 12: تحصیل و توسعه تقوا(1)"},{"id":"29720","part_id":"80969","name":"درس 13: تحصیل و توسعه تقوا (2)"},{"id":"29721","part_id":"80977","name":"فصل سوم: صبر"},{"id":"29722","part_id":"80978","name":"درس 14: مفهوم شناسی"},{"id":"29723","part_id":"80983","name":"درس 15: اقسام صبر (به اعتبار عمل انسان)"},{"id":"29724","part_id":"80990","name":"درس 16: اقسام صبر (به اعتبار پیشامدها)"},{"id":"29725","part_id":"80999","name":"درس 17: مراتب صبر و درجات صابران"},{"id":"29726","part_id":"81009","name":"درس 18: منابع و مناشی صبر"},{"id":"29727","part_id":"81020","name":"درس 19: کارکرد و آثار صبر"},{"id":"29728","part_id":"81030","name":"درس 20: راهکارهای کسب و توسعه صبر"},{"id":"29729","part_id":"81037","name":"فصل چهارم؛ بّر و احسان"},{"id":"29730","part_id":"81038","name":"درس 21: مفهوم شناسی احسان"},{"id":"29731","part_id":"81046","name":"درس 22: مراتب و کارکرد احسان"},{"id":"29732","part_id":"81055","name":"درس 23: کسب و توسعه احسان"},{"id":"29734","part_id":"81061","name":"بخش دوم: اخلاق فردی"},{"id":"29735","part_id":"81062","name":"فصل اول: عزّت نفس"},{"id":"29736","part_id":"81063","name":"درس 24: عزت نفس (مفهوم، منابع، کاکرد و کسب و توسعه)"},{"id":"29737","part_id":"81072","name":"فصل دوم: ثَبات و استقامت"},{"id":"29738","part_id":"81073","name":"درس 25: ثبات و استقامت (مفهوم، اقسام و مناشی)"},{"id":"29739","part_id":"81080","name":"درس 26: ثبات و استقامت (آثار، تحصیل و توسعه)"},{"id":"29740","part_id":"81089","name":"فصل سوم؛ نظم و نشاط"},{"id":"29741","part_id":"81090","name":"درس 27: نظم"},{"id":"29742","part_id":"81102","name":"درس 28: نشاط (مفهوم و مناشی)"},{"id":"29743","part_id":"81110","name":"درس 29: نشاط (آثار و راه تحصیل)"},{"id":"29744","part_id":"81118","name":"منابع"}],"parts":[{"id":"80862","order":"0","text":"...","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80863","order":"1","text":"...","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80864","order":"2","text":"...","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80865","order":"3","text":"...","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80866","order":"4","text":"...","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80867","order":"5","text":"...","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80868","order":"6","text":"مقدمه\r\n\r\nکتاب حاضر با رویکرد آموزشی برای استفاده طلاب علوم دینی فراهم آمده پیش از ورود به بحث لازم است از مفاهیم اصلی کتاب درکی یکسان داشته باشیم. پس باید در باره اخلاق و زیر مجموعه‌‌های آن که در آینده مطرح می‌‌شود با هم گفتگو کنیم.\r\n\r\nاخلاق از نظر لغوی جمع خُلق یا خُلُق است که هر دو در لغت به معنی خوی و طبع به کار رفته‌‌اند.[1] علمای اخلاق این واژه را با کمی تغییر در علم اخلاق به کار برده‌‌ و از آن اصطلاح جدیدی ساخته‌‌اند. در اصطلاح علم اخلاق، به ملکات نفسانی خُلق گفته می‌‌شود. منظور از ملکات در این علم، صفات ثابت و ماندگار نفسانی است. نفس انسان دارای دو گونه صفت است: صفات زودگذر و ناپایدار و صفات مانا و پایدار. صفات زودگذر مثل حالاتی که در پی عوامل درونی از قبیل سنجش و تفکر یا تحت تأثیر عوامل بیرونی چون صحنه‌‌های هیجانی و مواعظ بلیغ به طور دفعی در انسان پیدا می‌‌شود و اگر برای تثبیت آن‌‌ها در میدان عمل اقدامی نشود، پس از دور شدن از حوزة تأثیر آن عوامل، به تدریج کم رنگ شده و در یک دورة کوتاه زمانی از بین می‌‌روند. مثلا انسان در صحنه درگیری و بحبوحه کارزار چون اقدامات شجاعانة دلیران یا کارهای غیر انسانی متجاوزان را می‌‌بیند در یک فرایند سریع هیجانی ترس را از یاد می‌‌برد و بسا که اقدامی شجاعانه می‌‌کند؛ ولی هنگامی که از آن شرایط دور می‌‌شود و هیجانات ناشی از آن آرام می‌‌گیرد، حالت عادی خود را باز می‌‌یابد و توانایی آن قبیل اقدامات را از دست می‌‌دهد؛ چرا که \r\n\r\n\r\n\r\n[1]. ابن منظور، لسان العرب، ج 10، ص 87.","description":"","index":"29704","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80869","order":"7","text":"شجاعت در نفس او رسوخ نیافته و جایگاه ثابتی پیدا نکرده است.\r\n\r\nدر برابر این حالات زودگذر، صفات پایدار حالاتی است که به مرور زمان و در پی تمرین و تکرار فراوان در نفس انسان نقش می‌‌بندد. کسی که در زمانی طولانی، بارها به قلب خطر تاخته و با تکرار و تمرین فراوان ترس خود را مهار کرده، برای آن که با خطر مواجه شود و اقدامی شجاعانه کند، نه به فکر و تامل نیازمند است، نه به عاملی خارجی؛ چرا که شجاعت در جان او استوار و نهادینه شده است.\r\n\r\nدر اصطلاح اخلاق صفات زودگذر حال و صفات استوار و نهادینه شده ملَکه نفسانی نامیده می‌‌شوند. ملکه نفسانی همان چیزی است که ما به آن خُلق، خوی و سجیه می‌‌گوییم. به همین دلیل برخی از دانشمندانِ اخلاق، خُلق را به حالت نفسانی[1]  و برخی به هیات ثابت در نفس[2] تعریف کرده‌‌اند. طبق این تعریف رفتار‌‌ها چه نیک و چه بد اخلاق نامیده نمی‌‌شوند؛ بلکه ثمره اخلاق هستند. بر اساس این تعریف، از نطر حکمای مسلمان، علم اخلاق دانشی است که در باره صفات نیک و بد و پسندیده و ناپسند بحث می‌‌کند، مزایا و منافع دستة اول و مضرات و معایب دستة دوم را باز می‌‌گوید و راه‌‌های تحصیل صفات نیک و دوری از صفات ناشایست را به ما نشان می‌‌دهد. اندیشمندان مسلمان معتقدند روح نیز مثل جسم منافیات و ملایماتی دارد، فضایل با روح انسان سازگار و رذایل با آن ناسازگار است. دانشی که به بررسی حالت‌‌های مختلف نفس، شناخت بیماری‌‌ها و کیفیت درمان آن‌‌ها می‌‌پردازد، طبّ الارواح است که علم اخلاق نامیده می‌‌شود.\r\n\r\nتفاوت تعریف عالمان مسلمان با آن چه در منابع غربی آمده، در این است که دانشمندان اسلامی بر تعدیل غرایز و تهذیب نفس از صفات ناپسند تأکید می‌‌کنند و دانشمندان غربی بر اصلاح رفتار آدمی که برخاسته از صفات و سجایای اوست.\r\n\r\nمکاتب اخلاق اسلامی بر اساس تلقی خود از اخلاق، معمولا مباحث علم اخلاق را بر محور فضائل و رذائل صورت‌‌بندی کرده‌‌اند. امام محمد غزالی دو ربع کتاب «احیاء علوم الدین» را به ملکات نفسانی اختصاص داده، در یک ربع از مهلکات مثل حسد، ریا، \r\n\r\n\r\n\r\n[1]. ابن مسکویه، تهذیب الاخلاق، ص 51.\r\n\r\n[2]. فیض کاشانی، الحقایق، ص 54.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80870","order":"8","text":"عجب، کبر و غرور بحث کرده و در ربع دیگر از منجیات مثل صبر، شکر، زهد، رضا و توکل. بزرگانی مثل فیض کاشانی و سید عبد الله شُبّر نیز این ترتیب را در کتب خود حفظ کرده‌‌اند. در برابر این طایفه کسانی مثل مسکویه، خواجه نصیر الدین طوسی و مولی مهدی نراقی مباحث اخلاق را بر محور قوای سه‌‌گانه نفس (عقل، غضب و شهوت) صورت‌‌بندی کرده و در حول هر یک از قوا در باره فضائل و رذائلی را که از آن قوه ناشی می‌‌شود سخن گفته‌‌اند و در پایان برای بحث از صفاتی که انتسابشان به یک قوه روشن نیست، تحت عنوان «صفاتی که به بیش از یک قوه تعلق دارند»، بابی مستقل گشوده‌‌اند. تنها تفاوت این دو صورت‌‌بندی در این است که گروه دوم از نطریه اعتدال ارسطو متأثرند و اعتدال و عدم اعتدال (افراط و تفریط) قوا را منشأ پیدایش فضائل و رذائل می‌‌دانند. با صرف نظر از این تفاوت هر دو صورت‌‌بندی بر انحصار اخلاق به ملکات نفسانی استوارند و از این حیث هیچ تفاوتی ندارند.   \r\n\r\nاین در حالی است که در متون دینی ما اعم از قرآن و حدیث نیز رفتارها حداقل به اندازه صفات و سجایا مورد توجه و سفارش قرار گرفته‌‌اند به همین دلیل برخی از دانشمندان معاصر با اندکی توسعه، واژۀ اخلاق را بر رفتارهای انسان نیز اطلاق و از این رهگذر اخلاق را به دو قسم اخلاق صفاتی و اخلاق رفتاری تقسیم می‌‌کنند.[1]\r\n\r\nو باز به همین دلیل است که در نوشته‌‌های اخلاقی معاصر ما مباحث اخلاق به گونه‌‌ای صورت‌‌بندی‌‌ شده که رفتارها را نیز شامل می‌‌شوند. یکی از صورت‌‌بندی‌‌های جدید، تنظیم مباحث بر محور روابط کنشگر اخلاقی یا متعلّقات افعال اخلاقي است.[2] \r\n\r\nتوضيح این كه متعلّق صفات و افعال اختياري يا خود انسان است يا انسان‌‌های ديگر و يا خداوند متعال. به تناسب این سه نوع رابطه صفات و افعال اخلاقی در سه دسته جا می‌‌گیرند:\r\n\r\n1. اخلاق فردي يعني صفات و كارهايي كه به خود انسان مربوط مي‌‌شود و اصالتاً به خدا یا انسان‌‌های دیگر ارتباطی ندارند، اگرچه ممكن است با ملاحظاتی به خدا و مردم هم ارتباط پيدا كنند، مثل عزت نفس، ثَبات، نظم و نشاط، پاکیزگی و شكم‌‌بارگي. \r\n\r\n\r\n\r\n[1]. ر.ک، ناصر مکارم شیرازی، اخلاق در قرآن، ج 1، ص 19.\r\n\r\n[2] . نگ. مصباح يزدي، انسان سازی در فرآن، ص 129.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80871","order":"9","text":"پرخوری و شکم‌‌بارگی در اصل به خود انسان مربوط است؛ ولی ممكن است به لحاظ دلالت بر دنیادوستی و کاستی محبت به خدای متعال به خدا هم ارتباط پیدا کند.\r\n\r\n2. اخلاق الهي يعني صفات و كارهايی كه به خدا مربوط مي‌‌شود؛ مثل اخلاص، ياد خدا، خوف و رجا، زهد، محبت، توکل و رضا این صفات و افعال و عباداتی که از آن‌‌ها ناشی می‌‌شود، از پایه در ارتباط با خدا شکل می‌‌گیرند. در ارتباط با خداست که انسان اخلاص می‌‌ورزد یا ریا می‌‌کند، بیم دارد یا ایمن است و امید می‌‌بندد یا مأیوس است.\r\n\r\n3. اخلاق اجتماعي اخلاق اجتماعي یعنی صفات و کارهایی كه در ارتباط با انسان‌‌های دیگر پديد مي‌‌آيد، مثل احسان، انصاف، عدالت، خیانت و امانت، وفاداری و عهدشکنی، کبر و تواضع، خوش اخلاقی و خوش گمانی كه نطفه همه آنها در روابط اجتماعي بسته می‌‌شود و در بستر این روابط است که نشو و نما می‌‌کنند یا راه نیستی می‌‌پویند. \r\n\r\nدر باره کتاب\r\n\r\nکتابی که پیش روی شماست به عنوان متن آموزش برای طلاب علوم دینی فراهم آمده است. مطالبی که لازم است خواننده پیشاپیش در باره این کتاب بداند به شرح ذیل است.\r\n\r\n1. این کتاب دارای سه جلد است. مباحث مطرح شده در مجلدات کتاب با آن که اجزای یک طرحند، به طوری تنظیم شده که هر جلد مستقل می‌‌نماید و فهم مطالب هیچ یک متوقف بر مجلدات دیگر نیست. \r\n\r\n2. مطالب این کتاب مطابق صورت‌‌بندی جدید تنظیم شده، با این تفاوت که در صدر مباحث، بخشی به « مفاهیم عام اخلاقی» اختصاص یافته است. منظور از مفاهیم عام اخلاقی مفاهیمی است که هر یک تعداد زیادی از اصول اخلاقی را شامل می‌‌شوند؛ به طوری که هر یک از آن اصول یکی از مصادیق آن به شمار می‌‌روند. بنابراین مجموعه کتاب در چهار بخش تنظیم شده: بخش اول، مفاهیم و اصول عام اخلاقی که در آن در باره چهار اصل ایمان، تقوا، صبر و احسان سخن گفته‌‌ام، بخش دوم، اخلاق فردی، بخش سوم، اخلاق الاهی و بخش چهارم اخلاق اجتماعی. دو بخش اول را در جلد اول","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80872","order":"10","text":"کتاب مطرح کردم و هر یک از دو بخش دیگر را در یک جلد مستقل.\r\n\r\n3. با آن که کوشیدم نوشته حاضر از قوت و استحکام یک متن تحقیقی برخوردار باشد و هیچ مطلبی بدون استناد به منبعی شناخته شده در آن نیاید، برای تسهیل آموزش مباحثش را به صورت درسنامه مرتب کردم و درس‌‌های مربوط به هر اصل اخلاقی را در یک فصل قرار دادم.\r\n\r\n4. در پایان هر درس دو عنوان چکیده و خودآزمایی اضافه شده. در ذیل چکیده خلاصه مباحث همان درس آمده و در ذیل خودآزمایی تعدادی سؤال از مفاد و محتوای درس. \r\n\r\n5. سؤالات خود آزمایی در همه درس‌‌های کتاب با رویکرد آموزشی مطرح شده است. به همین دلیل از هر گونه اغلاق پیچیدگی به دورند؛ به طوری هر کس با یک بار مرور بر متن درس به آسانی می‌‌تواند به آن‌‌ها پاسخ دهد.\r\n\r\nدر پایان از مسئولین مرکز مدیریت حوزه‌‌های علمیه خواهران به ویژه مدیران اداره کل برنامه‌‌ریزی و تدوین متون تحصیلی، شورای علمی گروه اخلاق، ناظران و ارزیابان ارجمند و همه کسانی که در پیدایش این اثر ناچیز نقشی داشتند و این ناچیز را به طریقی یاری رساندند، صمیمانه تقدیر و تشکر می‌‌کنم.   \r\n\r\n\r\n\r\nوالسلام علی عباد الله الصالحین\r\n\r\nمحمد رضا جباران\r\n\r\nقم – 11\/10\/1396","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80873","order":"11","text":"...","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80874","order":"12","text":"بخش اول\r\n\r\nمفاهیم عام اخلاقی در قرآن","description":"","index":"29705","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80875","order":"13","text":"فصل اول:\r\n\r\nایمان","description":"","index":"29706","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80876","order":"14","text":"درس 1: چیستی ایمان\r\n\r\nاز فراگیر انتظار می‌‌رود در پایان این درس بتواند:\r\n\r\n1. معنای لغوی و ماهیت ایمان را تبیین کند.\r\n\r\n2. متعلق ایمان را از دیدگاه قرآن بیان کند.\r\n\r\n3. برابر نهاد ایمان را توضیح دهد.\r\n\r\nایمان یکی از مفاهیم اخلاقی فراگیر است و با همه فضایل اخلاقی، به نوعی در ارتباط است. درباره این فضیلت بزرگ، از جهات زیادی می‌‌توان بحث کرد. ولی برای کسی که می‌‌خواهد با منظومه اخلاقی اسلام آشنا شود، بحث از حقیقت این فضیلت و تعیین حدود مفهومی آن، از مهم‌‌ترین مباحث است. بر این اساس ما تلاش می‌‌کنیم در اولین درسی که درباره ایمان می‌‌خوانیم، از زوایای مختلف به مفهوم آن نگاه کنیم.","description":"","index":"29707","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80877","order":"15","text":"1. مفهوم لغوی ایمان\r\n\r\nایمان مصدر باب افعال از ماده أمن‌‌ است. درباره مفهوم ماده امن، در لغت عرب، دو دیدگاه وجود دارد: طبق یک دیدگاه، این ماده در مفهوم متضاد خوف به کار می‌‌رود؛[1] به همین دلیل امنیت حالتی است که انسان خوفی ندارد و نفسش آرام گرفته است.[2]\r\n\r\n  از دیدگاه دیگر، امن دارای دو معنای نزدیک به هم است: «مفهوم متضاد خیانت و تصدیق».[3] ولی به نظر می‌‌رسد این ماده یک معنا بیشتر ندارد. تنها مفهوم آن آرامش و نبودن ترس و وحشت و اضطراب است.[4] بر این مبنا، وقتی به شئ خارجی، مثل ودیعه، تعلق می‌‌گیرد به این معناست که آن شئ در امان است و خطری تهدیدش نمی‌‌کند؛ به همین دلیل از آن مفهوم متضاد خیانت (امانت) برداشت می‌‌شود؛ با این تحلیل است که ابن منظور نوشته امانت (ضد خیانت) با امان (ضد خطر) هم‌‌معناست.[5] بنابراین اگر ایمان به صورت متعدی استعمال شود، به معنای ایجاد اطمینان برای دیگری است (آمَنتُه: به او امان دادم) و اگر با حرف جرّ متعدی شود، به معنای حصول آرامش و اطمینان برای خود انسان است (آمنتُ به: نفسم نسبت به او آرام گرفت).[6] لازمه این آرامش و اطمینان تصدیق است. انسان وقتی از کسی احساس خطر نکند، سخنان او را باور می‌‌کند؛ به همین دلیل اهل لغت، ایمان را به تصدیق معنا کرده‌‌اند.‌‌[7]\r\n\r\n2. مفهوم اصطلاحی ایمان\r\n\r\nبرای اینکه معنای ایمان را در اصطلاح شریعت اسلام و به طور خاص، در قرآن کریم، \r\n\r\n\r\n\r\n\r\n[1]. فراهیدی، العين، ج‏8، ص 388؛ راغب اصفهانی، مفردات، ص 90.\r\n\r\n[2]. راغب اصفهانی، مفردات، ص 90.\r\n\r\n[3]. ابن فارس، معجم مقاييس اللغة، ج‏1، ص 133.\r\n\r\n[4]. مصطفوی، التحقيق في كلمات القرآن الكريم، ج‏1، ص 150.\r\n\r\n[5]. ابن منظور، لسان العرب، ج‏13، ص 21.\r\n\r\n[6]. نگ. مصطفوی، التحقيق في كلمات القرآن الكريم، ج‏1، ص 150.\r\n\r\n[7]. ابن منظور، لسان العرب، ج‏13، ص 21.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80878","order":"16","text":"بشناسیم، باید نخست با ماهیت آن، آشنا شویم و بدانیم متعلَّق آن چیست.\r\n\r\nالف) حقیقت ایمان\r\n\r\nاباضیه[1] و معتزله[2] هر کدام به نوعی عمل را در حقیقت ایمان دخیل می‌‌دانند.\r\n\r\nکرّامیه معتقدند که ایمان اظهار شهادتین به زبان است.[3]\r\n\r\nخواجه طوسی،[4] ابوالحسن اشعری[5] و فخر رازی[6] ایمان را مرادف تصدیق شمرده‌‌اند.\r\n\r\nبرخی معتقدند ایمان، همان علم و معرفت است.[7] این نظر، بیشتر از سوى فیلسوفان متكلم شده است. طبق این نظریه، هر چه عقاید مؤمن با واقعیات هستى مطابقت بیشترى داشته باشد، ایمان وى كامل‌‌تر خواهد بود.[8]\r\n\r\nعلامه طباطبایی حقیقت ایمان را قرار گرفتن عقیده در قلب[9]  دانسته، می‌‌نویسد:\r\n\r\n«ایمان تنها صرف «علم» و «معرفت» نیست؛ زیرا بعضى آیات، خبر از ارتداد افرادى مى‌‌دهد كه با وجود علم، منحرف و مرتد شدند. مؤمن علاوه بر علم، باید به مقتضاى علم خود ملتزم باشد و قلبش به مفاد علمش، معتقد باشد؛ به طورى كه آثار علم، هر چند فى الجمله، از او بروز نماید.[10]\r\n\r\nشهید مطهری ایمان را مساوی تسلیم و تصدیق قلب، و تسلیم قلب را مساوی با تسلیم سراسر وجود انسان و نفی هر گونه جحود و عناد می‌‌داند.[11]\r\n\r\nعلم و آگاهی امری کاملاً ذهنی است. لذا ایمان مساوی با علم نیست. قرآن کریم \r\n\r\n\r\n\r\n[1]. اشعری، مقالات الاسلامیین، ص 110.\r\n\r\n[2]. همان، ص 266.\r\n\r\n[3]. ر.ک: ایجی، مواقف، ج 3، ص 527.\r\n\r\n[4]. طوسی، خواجه نصیر الدین، فصول العقاید، ص 48.\r\n\r\n[5]. سبکی، طبقات الشافعیة الکبری، ج 3،‌‌‌ ص 419.\r\n\r\n[6]. فخر رازی، کتاب المحصل، ص 567.\r\n\r\n[7]. شیخ مفید، تصحیح الاعتقاد (مجموعه آثار)، ج 5، ص 119.\r\n\r\n[8]. شهيد ثانى، حقايق الايمان، ص 16 ـ 18.\r\n\r\n[9]. طباطبایی، المیزان، ج 1، ص 45.\r\n\r\n[10]. همان، ج 18، ص 158.\r\n\r\n[11]. مطهری، مجموعه آثار، ج 1، ص 291.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80879","order":"17","text":"درباره مواجهه فرعونیان با حضرت موسی؟ع؟ می‌‌فرماید: {وَ جَحَدُوا بِهَا وَ اسْتَیقَنَتْهَا أَنْفُسُهُمْ ظُلْمًا وَ عُلُوًّا}؛ (نمل:14) «و با آنكه دل‌‌هایشان بدان یقین داشت، از روى ظلم و تكبر آن را انكار كردند» و درباره نوع مواجهه بنی‌‌اسرائیل با رسول مکرم اسلام(ص) می‌‌فرماید: {فَلَمَّا جَاءَهُمْ مَا عَرَفُوا كَفَرُوا بِهِ}؛ (بقره: 89) «ولى همین كه آنچه را مى‌‌شناختند، برایشان آمد، انكارش كردند». در این دو آیه سخن از موقعیتی رفته که معرفت با کفر جمع شده است.\r\n\r\nبرای تحقق ایمان، علم لازم است، ولی چیزی افزون بر علم نیز می‌‌باید تا ایمان پدید آید؛ ایمان آمیزه‌‌ای است از شناخت و نوعی تصدیق قلبی و تعلق درونی به آن معلوم تصدیق شده است. برای تحقق ایمان، درجه‌‌ای از رسوخ و استقرار عقیده در قلب لازم است. خداوند متعال به اعرابی که ادعای ایمان کرده بودند، فرمود: {وَلَمَّا یدْخُلْ الْإِیمَانُ فِی قُلُوبِكُمْ}؛ (حجرات: 14) «هنوز ایمان وارد دل‌‌های شما نشده». از این آیه کریمه می‌‌توان فهمید که ایمان نه قول است، نه عمل و نه علم و معرفت؛ ایمان دلبستگی و تعلق خاطر است به چیزی که آن را شناخته و تصدیق کرده‌‌ای. عمل خارجی و اظهار زبانی نیز جزء ماهیت ایمان نیست؛ بلکه از لوازمی است که در برخی از مراتب ایمان ظاهر می‌‌شود.\r\n\r\nب) متعلق ایمان\r\n\r\nآگاهی از متعلق ایمان، ما را در فهم معنای اصطلاحی آن کمک می‌‌کند. منظور از متعلق ایمان چیزی است که انسان آن را شناخته، تصدیق و باورش کرده و به آن دل بسته و گرویده است؛ برای آگاهی از حقیقت ایمان، در اصطلاح شریعت اسلام، باید بدانیم قرآن کریم مخاطبان خود را برای دل بستن به چه چیزی دعوت می‌‌کند.\r\n\r\nآیاتی که درباره ایمان، با مخاطبان سخن می‌‌گویند، برخی مطلق و بدون ذکر متعلق آمده است؛ ممکن است بگوییم منظور از ایمان، در این قبیل آیات، مطلق اعتقادات دینی است.[1] ولی برخی آیات متعلق ایمان را نیز ذکر کرده‌‌اند؛ چنان که می‌‌فرماید:\r\n\r\n{مَنْ امَنَ بِاللّهِ وَالْیومِ الاْخِرِ}؛ (بقره: 62؛ مائده: 69) «هر کس به خدا و روز \r\n\r\n\r\n\r\n[1]. ر.ک: غنوی، سلوک اخلاقی طرح‌‌‌های روایی، ص 111.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80880","order":"18","text":"قیامت ایمان آورد».\r\n\r\n{وَ امَنُوا بِما نُزِّلَ عَلى مُحَمَّد وَ هُوَ الْحَقُّ مِنْ رَبِّهِمْ}؛(محمد: 2) «و به آنچه بر محمد‌‌‌‌(ص) نازل شده، گرویده‌‌اند‌‌‌‌ كه آن خود حقیقتی است از جانب پروردگارشان».\r\n\r\n{اَلَّذینَ امَنُوا بِاللّهِ وَ رُسُلِهِ} ؛(حدید: 19_ 21) «آنان که به خدا و رسولانش ایمان آوردند».\r\n\r\n{وَ لكِنَّ الْبِرَّ مَنْ امَنَ بِاللّهِ وَالْیوْمِ الاْخِرِ وَالْمَلائِكَةِ وَ الْكِتابِ وَالنَّبیینَ}؛ (بقره: 177) «نیكْ آن كس است كه به خدا و روز جزا و فرشتگان و كتاب‌‌هاى آسمانى و پیغمبران ایمان آورد».\r\n\r\n{امَنَ الرَّسُولُ بِما اُنْزِلَ اِلَیهِ مِنْ رَبِّهِ وَالْمُؤْمِنُونَ كُلٌّ امَنَ بِاللّهِ وَ مَلائِكَتِهِ وَ كُتُبِهِ وَ رُسُلِهِ}؛ (بقره: 285) «رسول به آنچه پروردگارش بر او فرستاد، ایمان آورده و مؤمنین همه به خدا و فرشتگان و كتاب‌‌ها و پیغمبران خدا ایمان آوردند».\r\n\r\n{الَّذِینَ یؤْمِنُونَ بِالْغَیبِ}؛ (بقره: 3) «آنان كه به غیب ایمان مى‌‌آورند».\r\n\r\nاز مجموع این آیات استفاده می‌‌شود ایمان، در اصطلاح شریعت، عبارت است از اینکه انسان خداوند متعال و روز قیامت را باور کند، وجود فرشتگان الاهی را تصدیق کند، وجود رسولان، و کتاب‌‌هایی مثل انجیل و تورات و قرآن را بپذیرد و در مجموع بپذیرد که عالم، علاوه بر این وجه آشکار محسوس، وجه پنهانی دارد که دست احساس ما از دامنش کوتاه است و بشر، جز با دلالت عقل و هدایت وحی، راهی به شناخت آن ندارد و به همه این گزاره‌‌ها دل بسپرد و تعلق خاطر پیدا کند.\r\n\r\nولی با تحلیل و ریشه‌‌یابی این اعتقادات، مى‌‌توان متعلق‌‌هاى ایمان را در همان توحید و نبوّت خلاصه کرد. توضیح اینکه ایمان به فرشتگان، کتب آسمانی و معاد، لازمه اعتقاد و ایمان به نبوت است. انسان وقتی به نبوت ایمان می‌‌آورد، سه اصل دیگر را نیز می‌‌پذیرد:\r\n\r\n_ اینکه هدایت بشر نیازمند برنامه‌‌ای از جانب خداست.\r\n\r\n_ اینکه بین خدا و رسولانش واسطه‌‌هایی وجود دارد.\r\n\r\n_ اینکه رسولان الاهی راستگو هستند و همه خبرهای ایشان درست است. بنابراین ","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80881","order":"19","text":"کتب آسمانی را، به عنوان برنامه ‌‌الاهی، و فرشتگان را، به عنوان واسطه بین خدا و انبیا، می‌‌پذیرد و با توجه به اینکه همه رسولان الاهی از وجود فرشتگان و ضرورت روز معاد خبر داده‌‌اند، وجود فرشتگان و وقوع قیامت را تصدیق می‌‌کند.\r\n\r\nافزون بر این، اگر انسان خداوند متعال را به درستی بشناسد و بپذیرد، می‌‌داند که خداوند متعال حکیم و خیرخواه است و بندگانش را در سرگردانی رها نمی‌‌کند؛ و می‌‌داند که خدا پروردگار مخلوقات نیز هست و یکی از شئون پروردگاری، هدایت و راهنمایی بندگان است؛ بنابراین،‌‌ به نبوت اذعان می‌‌کند. همچنین می‌‌داند که خدا عادل است؛ پس راضی نمی‌‌شود که بدون تمییز بندگان خوب و بد، در زندگی مادیِ دنیا فانی ‌‌شوند. بنابراین ایمان به خدا، همه باورهای صحیح را در خود دارد.[1]\r\n\r\nدانشمندان کلام نیز به همین دلیل گاهی در مقام اجمال، ایمان را به یک اصل خلاصه کرده و گاهی به تفصیل پرداخته و اصول دیگر را نیز به طور صریح در تعریف ایمان ذکر کرده‌‌اند؛ برای نمونه خواجه طوسی، در تعریف ایمان، به اجمال نوشته است:\r\n\r\nالایمان‌‌ هو اذعان النّفس للحقّ على سبیل التّصدیق له بالیقین.[2] \r\n\r\nایمان عبارت از این است که انسان به طور یقینی حق را تصدیق کند و بپذیرد.\r\n\r\nدر مقابل شهید ثانی نوشته است:\r\n\r\nایمان، در اصطلاح شریعت، عبارت است از: تصدیق به یگانگی خدا، صفات و عدالت او و تصدیق نبوت حضرت محمد(ص) و تمام ضروریات دین او. این تعریفی است که همه مسلمین پذیرفته‌‌اند، ولی علمای امامیه تصدیق و اعتقاد به امامت را هم بر این مجموعه افزوده‌‌اند؛ چون به نظر ایشان امامت نیز از تعالیم ضروری رسول خدا(ص) است.[3]\r\n\r\nبنابر آنچه گذشت، ایمانی که قرآن کریم مخاطبان خود را به آن می‌‌خواند، گرایش \r\n\r\n\r\n\r\n[1]. مصباح یزدی، اخلاق در قرآن، ص 130.\r\n\r\n[2]. طوسی، خواجه نصیر الدین، اخلاق محتشمى، ص 72.\r\n\r\n[3]. شهید ثانی، حقائق الإيمان، ص 52.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80882","order":"20","text":"قلبی به خداست و جز این هر چه گفته شده، از لوازم ایمان به خداست.[1]\r\n\r\nج) برابر نهاد ایمان\r\n\r\nیکی از عوامل احاطه به حقیقت یک موضوع، آگاهی از مفاهیم مخالف آن است. بنابراین شناخت مفهوم برابر نهاد ایمان، درک مفهوم ایمان را آسان‌‌تر می‌‌کند. رذیله‌‌ای که قرآن کریم در برابر ایمان قرار داده، کفر است.[2] در آیات زیادی از قرآن کریم، کفر و ایمان در برابر هم مطرح شده‌‌اند؛ برای نمونه:\r\n\r\n{ إِنَّ الَّذِینَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدَادُوا كُفْرًا لَمْ یكُنْ اللَّهُ لِیغْفِرَ لَهُمْ وَلَا لِیهْدِیهُمْ سَبِیلًا} (نساء: 137)\r\n\r\nكسانى كه ایمان آوردند، سپس كافر شدند و باز ایمان آوردند، سپس كافر شدند، آن‌‌گاه به كفر خود افزودند، قطعاً خدا آنان را نخواهد بخشید و راهى به ایشان نخواهد نمود.\r\n\r\n{ الَّذینَ آمَنُوا یقاتِلُونَ فی‌‌ سَبیلِ اللَّهِ وَ الَّذینَ كَفَرُوا یقاتِلُونَ فی‌‌ سَبیلِ الطَّاغُوتِ }(نساء: 76)\r\n\r\nكسانى كه ایمان آورده‌‌اند، در راه خدا كارزار مى‌‌كنند و كسانى كه كافر شده‌‌اند، در راه طاغوت مى‌‌جنگند.\r\n\r\nافزون بر این، آیاتی دیگر این مقابله را تصویر کرده‌‌اند.[3]\r\n\r\n\r\n\r\n[1]. مصباح یزدی، اخلاق در قرآن، ص 122.\r\n\r\n[2]. شهید ثانی، حقائق الایمان، ص 56.\r\n\r\n[3]. ر.ک: آل عمران: 156؛ بقره: 26.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80883","order":"21","text":"خلاصه\r\n\r\n1. ماده امن در لغت به معنای آرامش است. اگر به صورت متعدی استعمال شود، به معنای اطمینان‌‌بخشی است و اگر با حرف جرّ متعدی شود، به معنای حصول آرامش و اطمینان برای خود انسان است؛ آرامشی که مستلزم تصدیق است.\r\n\r\n2. ایمان به معنای علم نیست؛ علم با کفر هم قابل جمع است.\r\n\r\n3.ایمان آمیزه‌‌ای است از شناخت و نوعی تصدیق قلبی و تعلق درونی به معلوم تصدیق شده.\r\n\r\n4. متعلق ایمان، از نظر قرآن، عبارت است از: خداوند متعال، روز قیامت، وجود فرشتگان الاهی، بعثت رسولان برای هدایت، کتاب‌‌های آسمانی و غیب عالم.\r\n\r\n5. با تحلیل و ریشه‌‌یابی اعتقادات، مى‌‌توان متعلق‌‌هاى ایمان را در همان توحید و نبوّت و بلکه در توحید خلاصه کرد.\r\n\r\n6. رذیله‌‌ای که در برابر ایمان قرار دارد، در زبان قرآن کریم کفر نامیده می‌‌شود.\r\n\r\n\r\nپرسش\r\n\r\n1. واژه ایمان در چه صورتی به معنای حصول آرامش و اطمینان برای خود انسان است؟\r\n\r\n2. چه مذاهبی عمل را در حقیقت ایمان دخیل می‌‌دانند؟\r\n\r\n3. کریمه { وَ جَحَدُوا بِهَا وَ اسْتَیقَنَتْهَا أَنْفُسُهُمْ ظُلْمًا وَ عُلُوًّا }بر چه بعدی از علم دلالت دارد؟\r\n\r\n4. متعلق ایمان از نظر قرآن چیست؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80884","order":"22","text":"درس 2: رابطه ایمان و اخلاق\r\n\r\nاز فراگیر انتظار می‌‌رود در پایان این درس بتواند:\r\n\r\n1. ایمان را به عنوان یک فضیلت اخلاقی تبیین کند.\r\n\r\n2. ایمان را به عنوان عواملی تعیین کنید در پیدایش و ثبات فضایل اخلاقی تبیین کند.\r\n\r\nدرباره رابطه ایمان و اخلاق، از دو زاویه می‌‌توان بحث کرد: نخست اینکه ایمان خود یک فضیلت اخلاقی است یا خیر و دوم اینکه ایمان در پیدایش و پرورش فضایل اخلاقی تأثیر دارد یا خیر. در صورتی که نتوانیم به این دو پرسش پاسخ مثبت دهیم، بحث از ایمان در علم اخلاق وجهی نخواهد داشت. ما در ادامه تلاش می‌‌کنیم به این دو پرسش پاسخ دهیم.\r\n\r\n\r\n1. ایمان به مثابه یک فضیلت\r\n\r\nمهم‌‌ترین شاخصه مفاهیم اخلاقی، اختیاری بودن آنهاست.[1] طبق تعریفی که ما از ایمان ارائه کردیم، ایمان یک امر اختیاری است. قرآن کریم نیز با همین رویکرد، مخاطبان خود را به ایمان دعوت و تشویق و ترغیب کرده است:\r\n\r\n{ وَ آمِنُوا بِمَا أَنزَلْتُ مُصَدِّقًا لِمَا مَعَكُمْ وَ لَا تَكُونُوا أَوَّلَ كَافِرٍ بِهِ }(بقره: 41)\r\n\r\nو بدانچه نازل كرده‌‌ام كه مؤید همان چیزى است كه با شماست ایمان آرید و نخستین کافر به آن نباشید.\r\n\r\n\r\n\r\n[1]. مصباح یزدی، اخلاق در قرآن، ص 48.","description":"","index":"29708","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80885","order":"23","text":"{ یا أَیهَا الَّذینَ آمَنُوا آمِنُوا بِاللَّهِ وَ رَسُولِهِ }(نساء: 136) \r\n\r\nاى كسانى كه ایمان آورده‌‌اید، به خدا و پیامبر او بگروید.\r\n\r\n{ یا أَیهَا الَّذِینَ آمَنُوا هَلْ أَدُلُّكُمْ عَلَى تِجَارَةٍ تُنْجِیكُمْ مِنْ عَذَابٍ أَلِیمٍ، تُؤْمِنُونَ بِاللَّهِ وَرَسُولِهِ }(صف: 10_ 11)\r\n\r\nاى كسانى كه ایمان آورده‌‌اید، آیا شما را به تجارتى راه بنمایم كه شما را از عذابى دردناك مى‌‌رهاند؟ به خدا و فرستاده او بگروید.\r\n\r\nدر همه این آیات، ایمان به مثابه یک رفتار اختیاری مورد توجه قرار گرفته و به آن امر شده است. افزون بر این، به طور صریح ایمان و کفر را تابعی از اراده و مشیت انسان شمرده، می‌‌فرماید: { قُلْ الْحَقُّ مِنْ رَبِّكُمْ فَمَنْ شَاءَ فَلْیؤْمِنْ وَمَنْ شَاءَ فَلْیكْفُرْ}؛ (کهف: 29) «بگو: حق از پروردگارتان ‌‌[‌‌رسیده‌‌]‌‌ است. پس هر كه خواهد، بگرود و هر كه خواهد، انكار كند».\r\n\r\nاین قبیل اوامر و تشویق و ترغیب‌‌هایی که در آیات قرآن به ایمان تعلق گرفته، در صورتی حکیمانه تلقی می‌‌شود که ایمان، تحت اختیار انسان باشد. نتیجه اینکه «ایمان، یك عمل اختیارى مربوط به قلب است و خود مى‌‌تواند در دایره اخلاق قرار گیرد؛ زیرا هر كار اختیارى، اعم از اینكه جوارحى باشد یا جوانحى، در دایره اخلاق قرار دارد».[1]\r\n\r\n2. ایمان زمینه‌‌ساز فضایل\r\n\r\nآیا ایمان در پیدایش و گسترش فضایل اخلاقی مؤثر است؟ پاسخ مثبت به این پرسش، به این معناست که فرد با ایمان، در شرایط مساوی، از فرد بی‌‌ایمان اخلاقی‌‌تر است. بنابراین اگر به این سؤال پاسخ مثبت دهیم، باید بتوانیم چگونگی تأثیر ایمان در پیدایش فضائل اخلاق و پاکسازی نفس از رذائل را نیز توضیح دهیم. به این نکته نیز باید توجه کنیم که منظور ما از تأثیر ایمان در این باب، تأثیر تشریعی نیست؛ چرا که این قبیل اثرگذاری، مربوط به مقام التزام به شریعت است. در آن مقام است که انسان شریعتمدار، خواست‌‌های تشریعی خداوند متعال، از جمله دوری از رذائل را گردن می‌‌نهد. منظور ما از تأثیر ایمان بر اخلاق، تأثیر تکوینی است؛ به این معنا که ایمان، به خودی خود، نفس \r\n\r\n\r\n\r\n[1]. همان، ص 129.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80886","order":"24","text":"مؤمن را از رذائل پاک، و به فضائل آراسته می‌‌کند.\r\n\r\nنوع موازنه‌‌ای که قرآن کریم بین ایمان به خدا و صفات او با رفتارها و صفات انسانی برقرار می‌‌کند، نشان می‌‌دهد از نظر قرآن، ایمان به خدا و صفات او موضوع رذائل اخلاقی را از میان برمی‌‌دارد؛ به طوری که زمینه‌‌ای برای پیدایش آنها باقی نمی‌‌ماند. این روشی است که در هیچ‌‌ یک از کتب آسمانی گذشته، تعالیم انبیا و روش حکما به کار نرفته است. توضیح مطلب اینکه کارهایی که انسان برای غیر خدا انجام می‌‌دهد، یا در پی کسب عزت صورت می‌‌گیرد یا از ترس قدرت. انسان مؤمن ایمان دارد که همه عزت و قدرت از آن خداست؛ چنان که خداوند می‌‌فرماید:\r\n\r\n{ وَ لَا یحْزُنْكَ قَوْلُهُمْ إِنَّ الْعِزَّةَ لِلَّهِ جَمِیعًا هُوَ السَّمِیعُ الْعَلِیمُ }(یونس: 65)\r\n\r\nسخن آنان تو را غمگین نكند؛ زیرا عزّت، همه از آنِ خداست. او شنواى داناست.\r\n\r\n{ أَنَّ الْقُوَّةَ لِلَّهِ جَمِیعًا } (بقره: 165)\r\n\r\nتمام نیرو‌‌ از آنِ خداست.\r\n\r\nکسی که این دو گزاره را باور کرده باشد، از تمام صفات رذیله و رفتارهای ناپسند پاک می‌‌شود و به صفات نیک و رفتار پسندیده آراسته می‌‌شود. چنین است که مؤمن ریا و خودنمایی نمی‌‌کند، از غیر خدا هراسی ندارد، به غیر خدا امید نمی‌‌بندد و بر غیر او تکیه نمی‌‌کند. در مقابل از خدا پروا می‌‌کند، عزتش را در سایه عزت الاهی می‌‌جوید، در ارتباط با غیر خدا، منیع و بلند و بزرگ و بی‌‌نیاز است و مهابتی ربانی دارد.\r\n\r\nیکی از صفات خدا، که انسان مؤمن به آن ایمان دارد، مالکیت خداست. خداوند در قرآن کریم می‌‌فرماید:\r\n\r\n{ وَ لِلَّهِ مُلْكُ السَّمَاوَاتِ وَ الْأَرْضِ وَ اللَّهُ عَلَى كُلِّ شَی قَدِیرٌ }[1] (آل عمران: 189)\r\n\r\nو فرمانروایى آسمان‌‌ها و زمین از آنِ خداست و خداوند بر هر چیزى تواناست.\r\n\r\nمؤمن با این گزاره می‌‌پذیرد که هیچ موجودی جز او مستقل نیست و هیچ موجودی از او بی‌‌نیاز نیست و همه چیز ملک اوست. در این صورت است که انسان نمی‌‌تواند غیر او را بخواهد یا برای غیر او خضوع کند یا از دیگری خوف و رجایی داشته باشد یا از دیگری \r\n\r\n\r\n\r\n[1].ر.ک: مائده: 120؛ نور: 42.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80887","order":"25","text":"لذتی ببرد یا بهجتی بیابد یا به چیزی تکیه و توکّل کند یا در برابر چیزی تسلیم شود یا کارش را به غیر او واگذارد. اگر قصد کند، قصد او می‌‌کند و اگر بجوید، او را می‌‌جوید. اگر روی برگرداند و بگریزد، تنها از باطل می‌‌گریزد که در برابر ذات پاک اوست.[1]\r\n\r\nاز این قبیل گزاره‌‌های اعتقادی، که هر یک برای پاکسازی وجود انسان از رذائل و ناهنجاری‌‌ها به تنهایی کافی است، در قرآن کریم فراوان می‌‌توان یافت؛ از جمله می‌‌فرماید: { اللَّهُ لَا إِلَهَ إِلَّا هُوَ لَهُ الْأَسْمَاءُ الْحُسْنَى} ؛ (طه: 8) «خدایى كه جز او معبودى نیست و نام‌‌هاى نیكو مخصوص اوست».\r\n\r\nمنظور از نام‌‌ها صفات است و منظور از نیکو، آن است که بی‌‌هیچ آمیزه نقصی دلالت بر کمال می‌‌کند. تقدیم خبر بر مبتدا در این آیه کریمه، اختصاص را افاده می‌‌کند؛ پس همه کمالات فقط از آن اوست و هر که، هر کمالی دارد، به عاریت از او گرفته است.[2] ایمان به این اصل، انسان را از آلودگی به رذائل حفظ می‌‌کند. همچنین می‌‌فرماید:\r\n\r\n{ ذَلِكُمْ اللَّهُ رَبُّكُمْ لَا إِلَهَ إِلَّا هُوَ خَالِقُ كُلِّ شَی‌‌ءٍ فَاعْبُدُوهُ وَ هُوَ عَلَى كُلِّ شَی‌‌ءٍ وَكِیلٌ }(انعام: 103)\r\n\r\nاین است خدا، پروردگار شما: هیچ معبودى جز او نیست. آفریننده هر چیزى است. پس او را بپرستید و او بر هر چیزى نگهبان است.\r\n\r\nلازمه اعتقاد به انحصار خالقیت و نگهبانی در ذات اقدس الاهی این است که غیر خدا در عزت انسان تأثیری ندارد و لازمه اعتقاد به نگهبانی انحصاری خداوند متعال این است که اگر خدا نخواهد، هیچ کس نمی‌‌تواند زیانی به انسان برساند. پس همه قدرت‌‌ها، در مقایسه با اراده الاهی، بی‌‌اثر می‌‌شوند. خداوند در آیات متعددی می‌‌فرماید:\r\n\r\n{مَا یفْتَحْ اللَّهُ لِلنَّاسِ مِنْ رَحْمَةٍ فَلَا مُمْسِكَ لَهَا وَ مَا یمْسِكْ فَلَا مُرْسِلَ لَهُ مِنْ بَعْدِهِ وَ هُوَ الْعَزِیزُ الْحَكِیمُ } (فاطر: 2)\r\n\r\nهر رحمتى را كه خدا براى مردم گشاید، بازدارنده‌‌اى براى آن نیست و آنچه را باز دارد، گشاینده‌‌اى ندارد و اوست همان شكست‌‌ناپذیر سنجیده‌‌كار.\r\n\r\n{ أَلَا إِنَّهُ بِكُلِّ شَی مُحِیطٌ }(فصلت: 54)\r\n\r\n\r\n\r\n[1]. طباطبایی، المیزان، ج 1، ص 357 ـ 360.\r\n\r\n[2]. ر.ک: طباطبایی، المیزان، ج 14، ص 125.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80888","order":"26","text":"آگاه باش كه مسلماً او به هر چیزى احاطه دارد.\r\n\r\n{ وَ أَنَّ إِلَى رَبِّكَ الْمُنْتَهَى }(نجم: 42)\r\n\r\nو اینكه پایان ‌‌‌‌كار به سوى پروردگار توست.\r\n\r\nبا این اعتقاد است که انسان، به توحید در بیم و امید نائل می‌‌شود و از تمایل به سمت رذائل اخلاقی مصون می‌‌ماند.\r\n\r\nحاصل سخن در این باب اینکه ایمان منشأ رویش فضایل اخلاقی در محیط جان آدمی است و یک انسان مؤمن، در شرایط مساوی، از یک کافر اخلاقی‌‌تر است.\r\n\r\n\r\nخلاصه\r\n\r\n1. از منظر قرآن کریم، ایمان یک امر اختیاری است؛ چون امر و تشویق و ترغیب‌‌هایی که در آیات قرآن به ایمان تعلق گرفته، در صورتی حکیمانه تلقی می‌‌شوند که ایمان تحت اختیار انسان باشد. بنابراین ایمان می‌‌تواند موضوع حکم اخلاقی باشد.\r\n\r\n2. ایمان به خدا و صفات او موضوع رذائل اخلاقی را از میان برمی‌‌دارد؛ به طوری که زمینه‌‌ای برای پیدایش آنها باقی نمی‌‌ماند.\r\n\r\n\r\nپرسش\r\n\r\n1. شاخصه اصلی مفاهیم اخلاقی چیست؟\r\n\r\n2. فرمان به یک موضوع، چگونه بر اختیاری بودن آن دلالت می‌‌کند؟\r\n\r\n3. تأثیر تشریعی ایمان بر اخلاق در کجا ظاهر می‌‌شود؟\r\n\r\n4. اعتقاد به مالکیت خدا با چه مکانیسمی مانع پیدایش رذائل اخلاقی می‌‌شود؟\r\n\r\n5. توحید بیم و امید در چه فرایندی پیدا می‌‌شود و چه اثری در نفس انسان دارد؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80889","order":"27","text":"درس 3: اقسام و مراتب ایمان\r\n\r\nاز فراگیر انتظار می‌‌رود در پایان این درس بتواند:\r\n\r\n1. اقسام ایمان و نشان‌‌های هر قسم را بیان کند.\r\n\r\n2. مراتب ایمان را از منظر قرآن کریم بشمرد و توضیح دهد.\r\n\r\n3. شیوه‌‌های بیانی قرآن را در بیان مراتب ایمان تحلیل کند.\r\n\r\nدر اقسام یک حقیقت، اصل آن حقیقت، به طور یکسان موجود است و اختلاف آنها در اموری غیر از آن حقیقت است؛ مثلاً همه اقسام انسان، در اصل انسانیت همانندند. ولی انسان سیاه و سفید در رنگ، که خارج از انسانیت است، متفاوت می‌‌شوند و به همین دلیل انسان به سیاه و سفید تقسیم می‌‌شود؛ ولی در مراتب یک حقیقت، اصل آن حقیقت، به طور یکسان وجود ندارد؛ بلکه با شدت و ضعف در بین آنها توزیع شده است؛ مثل نور ضعیف و نور قوی که در حقیقت نور با هم تفاوت دارند. بنابراین، سخن از مراتب تنها درباره حقایقی صحیح است که مشکّک و اشتدادپذیر باشند؛ بر خلاف اقسام که در حقایق مشکّک و متواطی تصور می‌‌شود. ایمان از حقایقی است که هم اقسام مختلف دارد، هم مراتب متفاوت. ما در ادامه درباره اقسام و مراتب ایمان سخن می‌‌گوییم.","description":"","index":"29709","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80890","order":"28","text":"1. اقسام ایمان\r\n\r\nتنها تقسیمی که از ایمان می‌‌شناسیم، تقسیم آن به ثابت (مستقر) و عاریتی (مستودع) است. امام کاظم؟ع؟ این تقسیم را به آیه کریمه { فَمُسْتَقَرٌّ وَ مُسْتَوْدَعٌ } (انعام: 98) مستند کرده است.‌‌[1] منظور از ایمان ثابت، ایمانی است که از دستبرد شیطان مصون شده، صاحبش تا پایان عمر آن را حفظ می‌‌کند و با آن از دنیا می‌‌رود و ایمان عاریتی آن است که خطر زوال، تهدیدش می‌‌کند. امام صادق؟ع؟ می‌‌فرماید:\r\n\r\nخداوند متعال می‌‌داند گروهی از بندگانش ایمان خواهند داشت. این گروه ایمانشان زوالی ندارد. گروهی را هم می‌‌داند که کافر خواهند شد. این گروه نیز کفرشان زوالی ندارد. گروهی را نیز در میانه این دو آفریده و به برخی از آنها ایمانی به عاریت سپرده است. اگر خود بخواهد، ایمانشان را تا پایان حفظ می‌‌کند و اگر بخواهد، ایمان را از آنها می‌‌گیرد.[2]\r\n\r\nطبق این بیان، ایمان عاریتی هم ممکن است برای انسان بماند. بنابراین تفاوتش با ایمان ثابت در ماندن و نماندن نیست؛ بلکه در مصونیت و عدم مصونیت است و این حقیقتی است که هیچ گاه به طور کامل پرده از رخ برنمی‌‌دارد و خود را به انسان نشان نمی‌‌دهد. بنابراین، انسان برای ارزیابی ایمان خود، هیچ سنجه و معیاری در دست ندارد و نمی‌‌تواند بفهمد ایمانش ثابت و مستقر است یا عاریتی. تنها نشانه‌‌ای که برای ایمان ثابت و عاریتی می‌‌شناسیم، نشانه‌‌ای است که در یکی از احادیث آمده است. طبق نقل کافی از ْمُفَضَّلِ جُعْفی، امام صادق؟ع؟ فرمود:\r\n\r\nحسرت و وای و پشیمانی بر کسی که از دیده‌‌های خود سودی نبرد و خود نداند در چه موقعیتی است و نداند موقعیتش به نفع اوست یا به زیان او. گفتم: «فدایت شوم! چگونه می‌‌توان فهمید چه کسی نجات می‌‌یابد»؟ فرمود: «هر کس کردارش مطابق گفتارش باشد، من شهادت می‌‌دهم که \r\n\r\n\r\n\r\n[1]. کلینی، کافی، ج 2، ص 418.\r\n\r\n[2]. کلینی، کافی، ج 2، ص 418. به قرینه احادیث دیگر، حفظ کردن و گرفتن ایمان این گروه، بسته به کارهای خودشان است؛ به همین دلیل منافاتی با اختیاری بودن ایمان ندارد. (ر.ک: مولی صالح مازندرانی، شرح الكافي ـ الأصول و الروضة، ج‏10، ص 122)","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80891","order":"29","text":"نجات می‌‌یابد و کسی که کرده‌‌اش با گفته‌‌اش موافق نباشد، ایمانش عاریت است».[1]\r\n\r\nاین نشانه نیز با توجه به پیچیدگی وجود انسان و حضور عواملی چون خودپسندی و حب ذات، کمک زیادی به کنشگر اخلاقی نمی‌‌کند؛ چرا که گذر از این موانع و دیدن تعارض بین قول و فعل خویشتن، خود محصول گذر از مراحل زیادی است که برای هر کسی میسور نیست. بر این اساس، تنها راه نجات از این خطر بزرگ، استعانت از خداوند متعال است.\r\n\r\nدر برخی ادعیه از قول پیشوایان معصوم(علیهم‌السلام) می‌‌خوانیم که از خطر ایمان عاریتی به خدا پناه می‌‌برند.[2] امام صادق؟ع؟ می‌‌فرماید:\r\n\r\nوَ مِنْهُمْ مَنْ أُعِیرَ الْإِیمَانَ عَارِیةً فَإِذَا هُوَ دَعَا وَ أَلَحَّ فِی الدُّعَاءِ مَاتَ عَلَى الْإِیمَان.‌‌[3]\r\n\r\nبرخی را ایمان عاریت داده‌‌اند. ولی اگر زیاد دعا کند و با اصرار از خدا بخواهد، با ایمان خواهد مرد.\r\n\r\nبر این اساس، مؤمن هرگز از ثبات و استقرار ایمان خود مطمئن نمی‌‌شود؛ به همین دلیل رسول خدا| می‌‌فرماید:\r\n\r\nلَا یزَالُ الْمُؤْمِنُ خَائِفاً مِنْ سُوءِ الْعَاقِبَةِ وَ لَا یتَیقَّنُ الْوُصُولَ إِلَى رِضْوَانِ اللَّهِ حَتَّى یكُونَ وَقْتُ نَزْعِ رُوحِهِ وَ ظُهُورِ مَلَكِ الْمَوْتِ لَه.[4]\r\n\r\nمؤمن پیوسته از بدی عاقبت خویش بیمناک است و تا وقت ظاهر شدن ملک الموت و دادن جان، مطمئن نمی‌‌شود که مورد پسند خدای متعال است.\r\n\r\n\r\n\r\n[1]. کلینی، کافی، ج 2، ص 419.\r\n\r\n[2]. سید بن طاووس، الإقبال بالأعمال الحسنة، ج 2، ص 289.\r\n\r\n[3]. کلینی، کافی، ج 2، ص 419.\r\n\r\n[4]. مجلسی، بحار الانوار، ج 6، ص 176.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80892","order":"30","text":"2. مراتب ایمان\r\n\r\nتعدادی از آیات قرآن كریم دلالت دارند كه ایمان قابل افزایش است؛[1] از جمله می‌‌فرماید:\r\n\r\n{إِنَّمَا الْمُؤْمِنُونَ الَّذِینَ إِذا ذُكِرَ اللّهُ وَجِلَتْ قُلُوبُهُمْ وَ إِذا تُلِیتْ عَلَیهِمْ آیاتُهُ زادَتْهُمْ إِیمانا} (انفال: 2)\r\n\r\nمؤمنان، همان كسانى‌‌اند كه چون خدا یاد شود، دل‌‌هایشان بلرزد و چون آیات او بر آنان خوانده شود، بر ایمانشان بیفزاید.\r\n\r\n{ هُوَ الَّذِی أَنْزَلَ السَّكِینَةَ فِی قُلُوبِ الْمُؤْمِنِینَ لِیزْدادُوا إِیماناً مَعَ إِیمانِهِم } (فتح: 4) اوست آن كس كه در دل‌‌هاى مؤمنان آرامش را فرو فرستاد تا ایمانى بر ایمان خود بیفزایند.\r\n\r\n{ وَ لَمّا رَأَ الْمُؤْمِنُونَ الْأَحْزابَ قالُوا هذا ما وَعَدَنَا اللّهُ وَ رَسُولُهُ وَ صَدَقَ اللّهُ وَ رَسُولُهُ وَ ما زادَهُمْ إِلاّ إِیماناً وَ تَسْلِیماً } (احزاب: 22)\r\n\r\nو چون مؤمنان دسته‌‌هاى دشمن را دیدند، گفتند: «این همان است كه خدا و فرستاده‌‌اش به ما وعده دادند و خدا و فرستاده‌‌اش راست گفتند و جز بر ایمان و فرمان‌‌بردارى آنان نیفزود.\r\n\r\nاز این گزاره‌‌های وحیانی استفاده می‌‌شود که ایمان یك درجه ندارد.[2] ایمان از بدو ورود به قلب انسان، تا جایی که همه وجود او را فرا گیرد، دارای درجات و مراتبی است. درجات و مراتب ایمان، هم در قرآن کریم مطرح شده و هم در روایات معصومین. «شیوه قرآن از ظرافت و پیچیدگی خاصی برخوردار است و شیوه احادیث از صراحت و جامعیتی متفاوت».[3] مراتب و درجات ایمان به دو شیوه در قرآن کریم مطرح شده است:\r\n\r\nالف) استفاده از اسلوب‌‌های گفتاری\r\n\r\nدر این شیوه، قرآن کریم برای اشاره به اهل ایمان، با استفاده از الگوهای مختلف کلامی که هر کدام دلالت‌‌های ویژه‌‌ای دارد، به مقامات و منازل مؤمنین اشاره می‌‌کند. الگوهایی که در قرآن برای اشاره به حدوث و تکامل ایمان استفاده شده، عبارت است از: جمله \r\n\r\n\r\n\r\n[1]. مصباح یزدی، اخلاق در قرآن، ص 150.\r\n\r\n[2]. همان.\r\n\r\n[3]. غنوی، سلوک اخلاقی،‌‌‌ ص 124.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80893","order":"31","text":"فعلیه با فعل ماضی «الَّذِینَ آمَنُوا» و «مَنْ آمَنَ»؛ جمله فعلیه با فعل مضارع و «مَنْ یؤْمِنُ و الَّذِینَ یؤْمِنُونَ»؛ اسم فاعل «مؤمن، مؤمنون و مؤمنات» و جملات مؤکد مثل «أُوْلَئِكَ هُمْ الْمُؤْمِنُونَ حَقًّا» (انفال: 4 و 74) و «أُوْلَئِكَ كَتَبَ فِی قُلُوبِهِمْ الْإِیمَانَ» (مجادله: 22). \r\n\r\nتحلیل صرفی واژه‌‌هایی که به ایمان اشاره دارند از یک‌‌ سو، و موشکافی در جملات و ترکیباتی که این واژه‌‌ها را در خود جا داده‌‌اند از سویی دیگر، نشان می‌‌دهد که ایمان در همه این آیات در یک رتبت و منزلت نیست؛ برای نمونه، آنجا که از فعل ماضی استفاده شده، فقط به حدوث و پیدایش ایمان، به عنوان پدیده‌‌ای در برابر کفر، اشاره می‌‌کند. آیاتی که با ترکیب فعل ماضی از ایمان سخن می‌‌گویند، غالباً به یک صف‌‌بندی اعتقادی اشاره دارند؛ بدون اینکه در بین مؤمنان تقدم و تأخری را تصویر کنند؛ مثل { وَ إِذَا لَقُوا الَّذِینَ آمَنُوا}(بقره: 14) و { یا أَیهَا الَّذِینَ آمَنُوا لَا تَقُولُوا رَاعِنَا }(بقره: 105) و { یا أَیهَا الَّذِینَ آمَنُوا لَا یحِلُّ لَكُمْ أَنْ تَرِثُوا النِّسَاءَ كَرْهًا }(نساء: 19) { یا أَیهَا الَّذِینَ آمَنُوا لَا تَأْكُلُوا أَمْوَالَكُمْ بَینَكُمْ بِالْبَاطِلِ} و {وَلَكِنْ اخْتَلَفُوا فَمِنْهُمْ مَنْ آمَنَ وَمِنْهُمْ مَنْ كَفَرَ .}(بقره: 253)  این قبیل بیانات، ضعیف‌‌ترین مؤمنان را تا والامقام‌‌ترین آنها، به طور یکسان شامل می‌‌شود.\r\n\r\nآیاتی که با فعل مضارع درباره ایمان سخن می‌‌گویند، به نوعی استمرار همراه با تحول و تجدد اشاره می‌‌کنند؛ مثل { الَّذِینَ یؤْمِنُونَ بِالْغَیبِ } (بقره: 3) و { لَكِنْ الرَّاسِخُونَ فِی الْعِلْمِ مِنْهُمْ وَ الْمُؤْمِنُونَ یؤْمِنُونَ بِمَا أُنزِلَ إِلَیكَ وَ مَا أُنزِلَ مِنْ قَبْلِكَ } (نساء: 162)\r\n\r\nآیاتی که از اسم فاعل بهره گرفته‌‌اند، افزون بر استمرار، به ثبات و استقرار نیز اشاره دارد؛ مثل { وَ الْمُؤْمِنُونَ كُلٌّ آمَنَ بِاللَّهِ وَ مَلَائِكَتِهِ وَ كُتُبِهِ وَ رُسُلِهِ }(بقره: 285) و { قَدْ أَفْلَحَ الْمُؤْمِنُونَ .}(مؤمنون: 1)\r\n\r\nاستفاده از جملات مؤکد مثل {أُوْلَئِكَ هُمْ الْمُؤْمِنُونَ حَقًّا} (انفال: 4و74) و «أُوْلَئِكَ كَتَبَ فِی قُلُوبِهِمْ الْإِیمَانَ»، (مجادله: 22) افزون بر ثبات، بر اجتماع همه اجزای ایمان و مصونیت ایمان از خطر نیز دلالت دارد.[1]\r\n\r\nب) تکرار دعوت\r\n\r\nقرآن کریم، در برخی آیات، اهل ایمان را به ایمان دعوت کرده است:\r\n\r\n\r\n\r\n[1]. ر.ک: غنوی، سلوک اخلاقی، ص 125.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80894","order":"32","text":"{ یا أَیهَا الَّذینَ آمَنُوا آمِنُوا بِاللَّهِ وَ رَسُولِهِ وَ الْكِتابِ الَّذی نَزَّلَ عَلى‌‌ رَسُولِهِ وَ الْكِتابِ الَّذی أَنْزَلَ مِنْ قَبْل }(نساء: 136)\r\n\r\nاى كسانى كه ایمان آورده‌‌اید، به خدا و پیامبر او و كتابى كه بر پیامبرش فرو فرستاد، و كتاب‌‌هایى كه قبلاً نازل كرده، بگروید.\r\n\r\nبا توجه به اینکه دعوت به کاری که صورت گرفته، لغو است و قرآن کریم از لغو و بیهوده‌‌گویی منزه است،‌‌ بنابراین ایمان مورد دعوت در این آیه، با ایمان مفروض متفاوت است و از آنجا که ایمان حقیقت واحدی است و این تفاوت، نمی‌‌تواند در حقیقت و ماهیت ایمان باشد، پس این تفاوت‌‌ها در مراتب ایمان است. بنابراین هر آیه‌‌ای که اهل ایمان را به ایمان دعوت می‌‌کند، مرتبه بالاتری را به آنها پیشنهاد می‌‌کند.\r\n\r\nمفسران از آیاتی که به این سیاق سخن گفته‌‌اند، در مجموع چهار مرتبه برای ایمان استنباط کرده‌‌اند:\r\n\r\nمرتبه اول، اعتراف قلبی اجمالی به مضمون شهادتین؛ لازمه این مرتبه این است که انسان به اغلب فروع دین ملتزم باشد.[1] محقق سبزواری در شرح این مرتبه نوشته است: «اوّل مرتبه ... یعنى، اعتقاد به خدا و رسول و حضرات ائمّه و نشئه آخرت و سایر ضروریات دین داشته باشد و اقرار به آن كند و در اعمال فاسق نباشد».[2]\r\n\r\nمرتبه دوم: اعتقاد تفصیلی به حقایق دینی؛[3] اعتقادی استوار بر پایه‌‌های اجتهاد و یقین و منزه از تقلید.[4] قرآن کریم می‌‌فرماید:\r\n\r\n{ یا أَیهَا الَّذِینَ آمَنُوا هَلْ أَدُلُّكُمْ عَلَى تِجَارَةٍ تُنْجِیكُمْ مِنْ عَذَابٍ أَلِیمٍ، تُؤْمِنُونَ بِاللَّهِ وَرَسُولِهِ وَتُجَاهِدُونَ فِی سَبِیلِ اللَّهِ بِأَمْوَالِكُمْ وَ أَنفُسِكُمْ ذَلِكُمْ خَیرٌ لَكُمْ إِنْ كُنتُمْ تَعْلَمُونَ }(صف: 10 و 11)\r\n\r\nاى كسانى كه ایمان آورده‌‌اید، آیا شما را به تجارتى راه نمایم كه شما را از عذابى دردناك برهاند؟ به خدا و فرستاده او بگروید و در راه خدا با مال و \r\n\r\n\r\n\r\n[1]. طباطبایی، المیزان، ج 1، ص 301؛ حیدری، کمال، فى ظلال العقيده و الاخلاق، ص 177.\r\n\r\n[2]. سبزواری، روضة الانوار عباسى (در اخلاق و شيوه كشوردارى)، ص 123.\r\n\r\n[3]. طباطبایی، المیزان، ج 1، ص 301.\r\n\r\n[4]. حیدری، کمال، فى ظلال العقيده و الاخلاق، ص 177.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80895","order":"33","text":"جانتان جهاد كنید.\r\n\r\n{ إِنَّمَا الْمُؤْمِنُونَ الَّذِینَ آمَنُوا بِاللَّهِ وَرَسُولِهِ ثُمَّ لَمْ یرْتَابُوا وَ جَاهَدُوا بِأَمْوَالِهِمْ وَ أَنفُسِهِمْ فِی سَبِیلِ اللَّهِ أُوْلَئِكَ هُمْ الصَّادِقُونَ }(حجرات: 15)\r\n\r\nدر حقیقت، مؤمنان كسانى‌‌اند كه به خدا و پیامبر او گرویده و ‌‌شكّ نیاورده و با مال و جانشان در راه خدا جهاد كرده‌‌اند. اینانند كه راست‌‌كردارند.\r\n\r\nلازمه این مرتبه از ایمان نیز این است که انسان بیشتر اعمال نیک را انجام دهد؛ چنان که ترک برخی از کارهای شایسته در روش او تخطی به شمار آید.[1] مرحوم سبزواری نیز التزام به فرایض و ترک کبائر را از لوازم این مرتبه شمرده است.[2]\r\n\r\nمرتبه سوم، عبارت از این است که انسان، خدا را چنان عبادت کند که گویی او را می‌‌بیند و در ضمیر و باطن خود هیچ انگیزه‌‌ای برای مخالفت با فرمان او نیابد و از قضا و قدر الاهی به هیچ روی خشمگین نشود. قرآن کریم می‌‌فرماید:\r\n\r\n{ فَلَا وَ رَبِّكَ لَا یؤْمِنُونَ حَتَّى یحَكِّمُوكَ فِیمَا شَجَرَ بَینَهُمْ ثُمَّ لَا یجِدُوا فِی أَنفُسِهِمْ حَرَجًا مِمَّا قَضَیتَ وَ یسَلِّمُوا تَسْلِیمًا }(نساء: 65) \r\n\r\nولى چنین نیست، به پروردگارت قسم كه ایمان نمى‌‌آورند، مگر آنكه تو را در مورد آنچه میان آنان مایه اختلاف است، داور گردانند؛ سپس از حكمى كه كرده‌‌اى، در دل‌‌هایشان احساس ناراحتى نكند و كاملاً سرِ تسلیم فرود آورند.\r\n\r\nاین مرتبه وقتی حاصل می‌‌شود که انسان به مرتبه سابق انس بگیرد و نفسش به اخلاق ایمانی مناسب با آن مرتبه آراسته شود و همه نیروهای حیوانی بهیمی و سبعی وجودش به فرمان عقل درآیند. صفات پسندیده‌‌ای چون رضا، تسلیم، صبر برای خدا، زهد کامل، ورع و حب و بغض به خاطر خدا، از لوازم این مرتبه است.[3]\r\n\r\nمرتبه چهارم، عبارت است از اینکه انسان یقین کند همه چیز وابسته به خداست و جز او هیچ کس و هیچ چیزی مستقل نیست و هیچ کس و هیچ چیز، بی‌‌اذن و اراده او، \r\n\r\n\r\n\r\n[1]. همان.\r\n\r\n[2]. سبزواری، روضة الانوار عباسى (در اخلاق و شيوه كشور دارى)، ص 123.\r\n\r\n[3]. طباطبایی، المیزان، ج 1، ص 302.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80896","order":"34","text":"هیچ تأثیری ندارد. بر این اساس کسی که به این مرتبه ایمان رسیده، نه از اتفاقات ناخوشایند غمگین می‌‌شود و نه از آنچه ممکن است اتفاق بیفتد، می‌‌ترسد. قرآن کریم می‌‌فرماید: { أَلَا إِنَّ أَوْلِیاءَ اللَّهِ لَا خَوْفٌ عَلَیهِمْ وَ لَا هُمْ یحْزَنُونَ }؛ (یونس: 62) «آگاه باشید، كه بر دوستان خدا نه بیمى است و نه آنان اندوهگین مى‌‌شوند».\r\n\r\nانسان در مرتبه سوم چون بنده‌‌ای است که تسلیم مولاست و همه وظایف بندگی را به دقت انجام می‌‌دهد. ولی رابطه مالکیت خدا بر آفریدگان خویش بسیار وثیق‌‌تر از این است. مملوک خدا حقیقتاً هیچ استقلالی ندارد. درک این معنا در مرتبه سوم، جز به صورت گذرا و افاضه خداوند متعال اتفاق نمی‌‌افتد. اگر این فهم و درک، همه افعال و احوال انسان را فرا بگیرد، آن‌‌گاه به مرتبه چهارم ایمان مشرف شده است. مرحوم سبزواری در شرح این مرتبه نوشته است:\r\n\r\nو ایمان را درجه‌‌اى دیگر هست از اینها بالاتر، و آن مرتبه سابقان و مقرّبان است. و آن مؤمنان گروهى‌‌اند كه به غیر خداى عز وجلّ، به هیچ ‌‌چیز متوجّه نمى‌‌شوند و ایشان را التفات به هیچ ‌‌چیز از دنیا و آخرت نباشد و رضاى ایشان تابع رضاى الهى باشد، هر چه خدا به ایشان دهد به آن راضى باشند.[1]\r\n\r\nج) سنجش مرتبه ایمان\r\n\r\nبراى سنجش مراتب ایمان، مى‌‌توان به میزان التزام عملى افراد توجه كرد. بالاترین مرتبه ایمان، لازمه‌‌اش این است كه صاحب آن به تمام لوازم عملى، بى‌‌كم و كاست و صد در صد، ملتزم باشد؛ تا برسد به مراتب بعدى كه به تدریج از این التزام عملى كاسته مى‌‌شود. انسان‌‌هاى معمولى این‌‌گونه هستند كه هرچند می‌‌خواهند صد در صد ملتزم باشند، در عمل سستى مى‌‌كنند و مرتكب معصیت مى‌‌شوند.[2] بنابراین، می‌‌توان عدم التزام عملی را نشانه پایین بودن مرتبه ایمان شمرد.\r\n\r\n\r\n\r\n[1]. سبزواری، روضة الانوار عباسى (در اخلاق و شيوه كشور دارى)، ص 125.\r\n\r\n[2]. مصباح یزدی، اخلاق در قرآن، ص 151.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80897","order":"35","text":"خلاصه\r\n\r\n1. تفاوت ایمان ثابت و عاریتی، در ماندن و نماندن نیست؛ بلکه در مصونیت و عدم مصونیت است.\r\n\r\n2. تنها نشانه‌‌ای که برای ایمان ثابت و عاریتی می‌‌شناسیم، این است که رفتار انسان با گفتارش مطابق باشد یا خیر.\r\n\r\n3. ایمان قابل افزایش است. قرآن کریم با دو شیوه از مراتب ایمان سخن به میان آورده است.\r\n\r\n4. مراتب ایمان، در قرآن، عبارت است از: اعتراف قلبی اجمالی به مضمون شهادتین، اعتقاد تفصیلی به حقایق دینی، عبادت خدا چنان که گویی او را می‌‌بینی و اینکه انسان یقین کند که همه چیز وابسته به خداست و جز او هیچ کس و هیچ چیزی مستقل نیست.\r\n\r\n5. التزام و عدم التزام عملی به لوازم ایمان، مهم‌‌ترین سنجه مراتب ایمان است.\r\n\r\n\r\nپرسش\r\n\r\n1. تفاوت و نشانه ایمان ثابت و ایمان عاریتی در چیست؟\r\n\r\n2. تفاوت بیان مراتب ایمان در قرآن با روایات چیست؟\r\n\r\n3. آیاتی که با فعل مضارع از ایمان سخن می‌‌گویند، بر کدام جنبه ایمان تأکید دارند؟\r\n\r\n4. پایه‌‌ها و لازمه اعتقاد تفصیلی به حقایق دینی چیست؟\r\n\r\n5. در کدام مرتبه ایمان، انسان در ضمیر خود هیچ انگیزه‌‌ای برای مخالفت با فرمان خدا نمی‌‌یابد؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80898","order":"36","text":"درس 4: زمینه‌‌های پیدایش ایمان\r\n\r\nاز فراگیر انتظار می‌‌رود در پایان این درس بتواند:\r\n\r\n1. زمینه‌‌های پیدایش ایمان را، که در نفس انسان است، بر اساس آیات قرآن توضیح دهد.\r\n\r\n2. عدالت اجتماعی را، به عنوان یکی از زمینه‌‌های پیدایش ایمان، توضیح دهد.\r\n\r\nدر این فصل درباره زمینه‌‌هایی سخن می‌‌گوییم که ایمان در آنها پدید می‌‌آید، رشد می‌‌کند و گسترش می‌‌یابد.\r\n\r\nزمینه‌‌های ایمان برخی در وجود انسان است و برخی در خارج از وجود انسان. از آن قبیل که در خود انسان است، دو زمینه را نام می‌‌بریم: «تقوای ذاتی و معرفت»؛ و از آن دسته که خارج از وجود انسان است، تنها «عدالت اجتماعی» را برمی‌‌رسیم.\r\n\r\n\r\n1. تقوای ذاتی (فطری)\r\n\r\nمهم‌‌ترین زمینه‌‌ای که ایمان در آن پیدا می‌‌شود و فرصت رشد و گسترش می‌‌یابد، نفس انسان است؛ در صورتی که از آلودگی‌‌های اخلاقی پاک باشد.\r\n\r\nخداوند متعال انسان را بدون سرمایه اولیه نیافریده است. قرآن کریم می‌‌فرماید: {وَ نَفْسٍ وَ مَا سَوَّاهَا، فَأَلْهَمَهَا فُجُورَهَا وَ تَقْوَاهَا }؛ (شمس: 7و8) «سوگند به نفس و آن كس كه آن را درست كرد؛ سپس پلیدكارى و پرهیزگارى‌‌اش را به آن الهام كرد». همچنین می‌‌فرماید: {وَ هَدَینَاهُ النَّجْدَینِ}؛ (بلد: 10) «و هر دو راه ‌‌[‌‌خیر و شر‌‌]‌‌ را بدو نمودیم». این قبیل آیات نشان می‌‌دهند که خداوند متعال به انسان یک سرمایه اولیه داده که می‌‌تواند با آن راه خود را پیدا کند.","description":"","index":"29710","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80899","order":"37","text":"انسان‌‌ها در برخورد با این سرمایه اولیه دو دسته‌‌اند: یک دسته کسانی هستند که از این سرمایه اولیه استفاده می‌‌کنند و یک دسته آنها که این سرمایه را هدر می‌‌دهند و از آن استفاده نمی‌‌کنند. قرآن کریم، در آیات زیادی، به این سرمایه اشاره کرده است؛ از جمله اینکه درک آیات الاهی را متوقف بر شنوایی،[1] عقل‌‌ورزی،[2] تفکر،[3] صبر و شکر[4] و هدایت را منوط به تقوا[5] کرده است.\r\n\r\nآنجا که قرآن می‌‌فرماید فقط متقین را هدایت می‌‌کند یا می‌‌فرماید فقط متقین آیات خدا را می‌‌فهمند یا فقط کسانی که می‌‌شنوند آیات خدا را دریافت می‌‌کنند، اشاره به این سرمایه‌‌ها دارد؛ یعنی کسانی آیات خدا را می‌‌فهمند و در نور قرآن راه خود را پیدا می‌‌کنند که از این سرمایه‌‌های اولیه استفاده کنند و آنها را هدر ندهند. ما به این حالت، تقوای ذاتی یا فطری می‌‌گوییم اما تقوای دینی این است که انسان از طریق دین و شرع مقدس، حلال و حرام و واجب و غیر واجب را بشناسد و با مراعات احکام خدا به تقوا برسد؛ ولی تقوای ذاتی این است که انسان با سرمایه اولیه‌‌ای که خدا به او داده، راه درست را انتخاب کند. هر فردی، حتی بدون راهنمایی انبیا، می‌‌داند که ظلم و خیانت بد است. آن که ظلم و خیانت نمی‌‌کند، تقوای ذاتی دارد، فطرتاً بینا و شنواست و ... و آن کس که بر خلاف فطرت خود رفتار می‌‌کند، ذاتاً بی‌‌تقواست و فطرتاً کور و کر است. معلوم است که آدم کور و کر آیات خدا را نمی‌‌بیند. کسی که از سرمایه‌‌های اولیه خدادادی، به عنوان یک نعمت استفاده می‌‌کند، انسان شکرگزاری است و کسی که برای برآوردن امیال خود فرمان فطرتش را نقض نمی‌‌کند، آدم استوار و شکیبا و صبر پیشه‌‌ای است. آدم شاکر و صبور می‌‌تواند آیات خدا را ببیند، ولی آن که کفران نعمت می‌‌کند، سرمایه‌‌های خدادادی را هدر می‌‌دهد و برای پاسخ به یک میل و شهوت، فرمان فطرت خود را نقض می‌‌کند، آدم بی‌‌صبر و بی‌‌تابی است. چنین انسانی نمی‌‌تواند از هدایت قرآن استفاده کند\r\n\r\n\r\n\r\n[1]. نحل: 65.\r\n\r\n[2]. بقره: 164؛ رعد: 4.\r\n\r\n[3]. یونس: 6.\r\n\r\n[4]. لقمان: 31.\r\n\r\n[5]. بقره: 2.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80900","order":"38","text":"و آیات خدا را ببیند. بنابراین اولین و مهم‌‌ترین زمینه پیدایش ایمان، تقوای ذاتی انسان است.\r\n\r\n2. معرفت\r\n\r\nایمان در زمین معرفت و دانش بر می‌‌دهد و در زمین جهل و نادانی می‌‌خشکد. قرآن کریم در مقام بی‌‌اعتنایی به جاهلان ایمان‌‌گریز می‌‌فرماید:\r\n\r\n{قُلْ آمِنُوا بِهِ أَوْ لَا تُؤْمِنُوا إِنَّ الَّذِینَ أُوتُوا الْعِلْمَ مِنْ قَبْلِهِ إِذَا یتْلَى عَلَیهِمْ یخِرُّونَ لِلْأَذْقَانِ سُجَّدًا، وَ یقُولُونَ سُبْحَانَ رَبِّنَا إِنْ كَانَ وَعْدُ رَبِّنَا لَمَفْعُولًا، وَ یخِرُّونَ لِلْأَذْقَانِ یبْكُونَ وَ یزِیدُهُمْ خُشُوعًا} (اسراء: 107 _ 109)\r\n\r\nبگو: شما به آن ایمان بیاورید یا نیاورید، كسانى كه از پیش آگاه شده‌‌اند، چون ‌‌‌‌این كتاب بر آنان خوانده شود، سجده‌‌كنان به روى درمى‌‌افتند و مى‌‌گویند: «منزّه است پروردگار ما، كه وعده پروردگار ما قطعاً انجام شدنى است» و روى زمین مى‌‌افتند و مى‌‌گریند و بر فروتنى آنها مى‌‌افزاید».\r\n\r\nاز این آیات استفاده می‌‌شود که دانش و آگاهی، انسان را به خضوع و خشوع و فروتنی در برابر حق وامی‌‌دارد. از مقابله این رفتارها با بی‌‌ایمانی که در صدر آیه اول به آن اشاره شد، می‌‌توان فهمید که این رفتارها برآمده از ایمان دانشوران است. بلکه نتیجه کمال ایمانند. همچنین می‌‌فرماید: {تِلْكَ الْأَمْثَالُ نَضْرِبُهَا لِلنَّاسِ وَمَا یعْقِلُهَا إِلَّا الْعَالِمُونَ} ؛ (عنکبوت: 43) «و این مَثَل‌‌ها را براى مردم مى‌‌زنیم، و‌‌لى‌‌ جز دانشوران آنها را درنمی‌‌یابند».\r\n\r\nاین آیه کریمه، به این مطلب اشاره می‌‌کند که امثال قرآنی، هر چند عمومی است و به گوش همه می‌‌رسد، ولی فقط اهل علم می‌‌توانند معانی حقیقی و مقصود اصلی آنها را دریابند. این مطلب از تعبیر «لا یعقلها» به جای «ما یؤمن بها» استفاده می‌‌شود.[1]\r\n\r\nافزون بر این آگاهی‌‌هایی که مسلمان، پیش از ایمان و در درجه اسلام به دست می‌‌آورد، آگاهی‌‌های مجرد نیست. بلکه از جنسی است که اقتضای ورود به حوزه گرایش و احساس را دارد. قرآن کریم در صدد نفی ایمان از اعرابی که ادعای ایمان می‌‌کردند، از حرف نفی «لمّا» (هنوز نه) استفاده کرده است. لمّا در ادبیات عرب برای نفی ماضی \r\n\r\n\r\n\r\n[1]. طباطبایی، المیزان، ج 16، ص 132.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80901","order":"39","text":"نقلی، که وقوعش مورد انتظار است، به کار می‌‌رود؛ به عبارت ساده‌‌تر، لمّا بر توقع و انتظار دلالت می‌‌کند؛ وقتی متکلم می‌‌گوید: «هنوز نخوابیده‌‌ام»، مخاطب می‌‌فهمد که باید منتظر خوابیدن او باشد. وقتی قرآن به اعراب تازه‌‌مسلمان می‌‌فرماید: «شما هنوز ایمان نیاورده‌‌اید»، به این معناست که انتظار می‌‌رود به زودی ایمان بیاورند. این انتظار ناشی از این است که آنها اسلام آورده و از خدا و صفات او آگاه شده‌‌اند. درست است که هنوز هم، چنان که باید، به خدا دل نبسته‌‌اند، ولی آگاهی از اینکه سود و زیانشان نه در دست بت‌‌ها، که در دست خداست،‌‌ نفرتی از بت و مهری را به خدا می‌‌آفریند که می‌‌تواند تبدیل به ایمان شود.[1]\r\n\r\n3. عدالت اجتماعی\r\n\r\nیکی از زمینه‌‌های پیدایش و رشد ایمان در جامعه اسلامی، عدالت اجتماعی است که سلامت روابط اجتماعی را هم در پی دارد. منظور از روابط اجتماعی، الگویی است که ثروت، قدرت، اطلاعات و سایر فرصت‌‌ها طبق آن توزیع می‌‌شود. در صورتی که همه فرصت‌‌های اجتماعی طبق الگویی صحیح و به طور عادلانه توزیع شود، دعوت مبلغان و مروجان ایمان شنیده می‌‌شود؛ به همین دلیل قرآن کریم، پیش از آنکه فرمان عبادت دهد، فرمان عدالت داده است:\r\n\r\n{قُلْ أَمَرَ رَبِّی بِالْقِسْطِ وَأَقِیمُوا وُجُوهَكُمْ عِنْدَ كُلِّ مَسْجِدٍ وَادْعُوهُ مُخْلِصِینَ لَهُ الدِّینَ} (اعراف: 29)\r\n\r\nبگو: پروردگارم به دادگرى فرمان داده است و فرمان داده است در هر جا عبادتی صورت می‌‌گیرد، شما فقط خدا را عبادت کنید و از غیر خدا روی برگردانید.\r\n\r\nاز تقدیم عدالت بر عبادت مخلصانه، به دست می‌‌آید که قسط و عدالت زمینه‌‌ساز عبادت خالص برای خداست.\r\n\r\n\r\n\r\n[1]. ر.ک: غنوی، مراحل سلوک طرح‌‌‌های روایی، ص 112.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80902","order":"40","text":"خلاصه\r\n\r\n1. اولین و مهم‌‌ترین زمینه پیدایش ایمان در نفس انسان، تقوای ذاتی است و به معنای استفاده از سرمایه اولیه‌‌ای است که خداوند متعال در سرشت انسان نهاده است.\r\n\r\n2. زمینه دیگر ایمان، معرفت است. دانش و آگاهی، انسان را به خشوع و فروتنی در برابر حق وامی‌‌دارد. آگاهی‌‌هایی که مسلمان، پیش از ایمان و در درجه اسلام به دست می‌‌آورد، اقتضای ورود به حوزه گرایش و احساس را دارد.\r\n\r\n3. زمینه بیرونی پیدایش ایمان، عدالت اجتماعی است. با توزیع عادلانه امکانات و فرصت‌‌هاست که صدای منادیان ایمان شنیده می‌‌شود. قرآن کریم گسترش قسط و عدالت را زمینه‌‌ساز عبادت مخلصانه معرفی کرده است.\r\n\r\n\r\nپرسش\r\n\r\n1. تقوای ذاتی یا فطری، در مقابل چه اصطلاحی قرار دارد و منظور از آن چیست؟\r\n\r\n2. قرآن کریم با چه اسلوبی نشان می‌‌دهد آگاهی‌‌هایی که در درجه اسلام حاصل می‌‌شود، انسان را در آستانه ایمان قرار می‌‌دهد؟\r\n\r\n3. مفاد کریمه {تِلْكَ الْأَمْثَالُ نَضْرِبُهَا لِلنَّاسِ وَمَا یعْقِلُهَا إِلَّا الْعَالِمُونَ} در باب زمینه‌‌سازی برای ایمان چیست؟\r\n\r\n4. کدام آیه قرآن و با چه اسلوبی دلالت می‌‌کند که عدالت اجتماعی زمینه پیدایش ایمان است؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80903","order":"41","text":"درس 5: عوامل پیدایش و تحکیم ایمان\r\n\r\nاز فراگیر انتظار می‌‌رود در پایان این درس بتواند:\r\n\r\n1. عوامل پیدایش و رشد ایمان را نام ببرد.\r\n\r\n2. نحوه کارکرد هر یک از این عوامل را با استناد به آیات قرآن توضیح دهد.\r\n\r\nزمینه و بستر مناسب، شرط لازم پیدایش ایمان است. بدون شک، ایمان در بستر جهل و ظلم پدید نمی‌‌آید؛ ولی تحقق ایمان، افزون بر زمینه، نیازمند عواملی است و تحکیم ایمان، محتاج عواملی دیگر. ما در این درس، از عواملی بحث می‌‌کنیم که در زمینه‌‌های مساعد، پیدایش و رشد ایمان را موجب می‌‌شوند.\r\n\r\n\r\n1. عوامل پیدایش ایمان\r\n\r\nالف) تفکر\r\n\r\nاز مهم‌‌ترین عوامل تشرف انسان به حوزه ایمان، تفکر است؛ به همین دلیل است که مأموریت اصلی رسول خدا(ص)، وادار کردن مخاطبان به فکر کردن است:\r\n\r\n{قُلْ إِنَّمَا أَعِظُكُمْ بِوَاحِدَةٍ أَنْ تَقُومُوا للهِ مَثْنَى وَفُرَادَى ثُمَّ تَتَفَكَّرُوا مَا بِصَاحِبِكُمْ مِنْ جِنَّةٍ إِنْ هُوَ إِلَّا نَذِیرٌ لَكُمْ بَینَ یدَی عَذَابٍ شَدِیدٍ} (سبأ: 46)\r\n\r\nبگو: من فقط به شما یك اندرز مى‌‌دهم كه دو نفر دو نفر و به تنهایى براى خدا به پا خیزید. سپس بیندیشید كه رفیق شما هیچ گونه دیوانگى ندارد. او فقط شما را به عذاب سختى كه در پیش است، هشدار می‌‌دهد.\r\n\r\nاز این دعوت و موعظه به روشنی می‌‌توان فهمید که اگر باب تفکر به روی کسی باز ","description":"","index":"29711","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80904","order":"42","text":"شود،‌‌ خود راه کمال را طی خواهد کرد.\r\n\r\nارزشمندی تفکر در فرهنگ اسلامی، به همین دلیل است که تفکر باب همه کمالات است. با تفکر است که انسان آیات الاهی را درمی‌‌یابد، پیام الاهی را می‌‌شنود و ایمان می‌‌آورد. طبق آیات قرآن، بسیاری از تجلی‌‌های ربوبی در تکوین و تشریع، برای همین است که انسان فکر کند. خداوند متعال برای اینکه انسان‌‌ها را به تفکر وادارد:\r\n\r\nآیات خود را تبیین می‌‌کند: {كَذَلِكَ یبَینُ اللَّهُ لَكُمْ الْآیاتِ لَعَلَّكُمْ تَتَفَكَّرُونَ}؛ (بقره: 219) «این گونه خداوند آیات‌‌ براى شما روشن مى‌‌کند؛ باشد كه بیندیشید».\r\n\r\nآیات خود را تفصیل می‌‌دهد: {كَذَلِكَ نُفَصِّلُ الْآیاتِ لِقَوْمٍ یتَفَكَّرُونَ}؛ (یونس: 24) «این گونه نشانه‌‌ها‌‌‌‌ را براى مردمى كه اندیشه مى‌‌كنند، به روشنى بیان مى‌‌كنیم».\r\n\r\nقصه می‌‌گوید: {فَاقْصُصْ الْقَصَصَ لَعَلَّهُمْ یتَفَكَّرُونَ}؛ (اعراف: 176) «پس این داستان را ‌‌[‌‌براى آنان‌‌]‌‌ حكایت كن، شاید كه آنان بیندیشند».\r\n\r\nمثال می‌‌زند: {وَ تِلْكَ الْأَمْثَالُ نَضْرِبُهَا لِلنَّاسِ لَعَلَّهُمْ یتَفَكَّرُونَ}؛ (حشر: 21) «و این مَثَل‌‌ها را براى مردم مى‌‌زنیم، باشد كه آنان بیندیشند».\r\n\r\nبنابراین، تفکر از عوامل اساسی پیدایش و گسترش ایمان است. زمینه‌‌های تفکر و موضوعاتی که انسان برای رسیدن به این هدف می‌‌تواند در مورد آنها بیندیشد، قابل حصر نیست. هر ذره به ظاهر بی‌‌اهمیتی، می‌‌تواند موضوع تفکر انسان باشد و انسان را به شاه راه سعادت راهنمایی کند؛ با این حال حوزه تفکر را می‌‌توان به صورت ذیل مرزبندی کرد:\r\n\r\nیک _ تفکر در مورد انسان\r\n\r\nانسان از جهات زیادی می‌‌تواند موضوع اندیشه باشد؛ از جمله مبدأ و مقصد و داشته‌‌ها و نیازهای او. یکی از جهات شایسته تفکر درباره انسان، توانایی‌‌ها و ضعف‌‌های اوست. انسان از جهتی چنان تواناست که در جهان محسوس و غیر محسوس هیچ مرزی پیشرفت و کمال او را محدود نمی‌‌کند؛ چنان که با تلاش خویش تا ملاقات خدا پیش می‌‌رود. قرآن کریم می‌‌فرماید: {یا أَیهَا الْإِنْسانُ إِنَّكَ كادِحٌ إِلى‌‌ رَبِّكَ كَدْحاً فَمُلاقیهِ}؛ (انشقاق: 6) «اى انسان، حقاً كه تو به سوى پروردگار خود به سختى در تلاشى و او را ملاقات خواهى كرد» و از جهتی چنان ضعیف و ناتوان است که تصمیم‌‌های خود را در اختیار ندارد. امیرالمؤمنین(ع) می‌‌فرماید:","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80905","order":"43","text":"عَرَفْتُ اللَّهَ سُبْحَانَهُ بِفَسْخِ الْعَزَائِمِ وَ حَلِّ الْعُقُودِ وَ نَقْضِ الْهِمَم.[1]\r\n\r\nمن خداوند سبحان را از این راه شناختم كه تصمیم‌‌هاى قطعی را از هم مى‌‌ریزد و پیمان‌‌ها را مى‌‌گسلد و همت‌‌هاى سخت را درهم مى‌‌شكند.\r\n\r\nحتی در محدوده جسم و جان خودش پیوسته برخلاف اراده‌‌اش اتفاقاتی می‌‌افتد که گاهی برای مقابله با آنها راهی نمی‌‌یابد و حتی کارهایی را که انجام می‌‌دهد نمی‌‌تواند به خود منتسب کند. قرآن کریم می‌‌فرماید:\r\n\r\n{فَلَمْ تَقْتُلُوهُمْ وَ لَكِنَّ اللَّهَ قَتَلَهُمْ وَ مَا رَمَیتَ إِذْ رَمَیتَ وَ لَكِنَّ اللَّهَ رَمَى}؛ (انفال:17)\r\n\r\nو شما آنان را نكشتید، بلكه خدا آنان را كُشت و چون ‌‌‌‌[ریگ به سوى آنان] افكندى، تو نیفكندى، بلكه خدا افكند.‌‌\r\n\r\nدو _ تفکر در صفات خدا\r\n\r\nاگر صفات الاهی را به طور جامع در نظر بگیریم، پربسامدترین مفهوم در قرآن کریم خواهد بود. بسیاری از آیات قرآن، با یک یا دو نام توصیفی خداوند متعال تمام می‌‌شوند. حدود 170 اسم و صفت الاهی در قرآن مطرح شده و برخی از آنها، مثل اسم مبارک رحیم، بدون احتساب تسمیه در ابتدای سور، حدود 120 بار تکرار شده است. به نظر می‌‌رسد یکی از اهداف رویکرد حداکثری قرآن کریم به بهره‌‌برداری از اسما و صفات الاهی، توجه دادن مخاطب به این زمینه گسترده تفکر است.\r\n\r\nسه _ تفکر در افعال خدا\r\n\r\nافعال خداوند متعال شعبه‌‌ها و شاخه‌‌های متعدد دارد؛ مثل افعال تکوینی، افعال تدبیری، افعال تشریعی و افعال قضایی. فعل الاهی در هر یک از این شاخه‌‌ها ویژگی‌‌هایی دارد که هر یک بابی برای تفکر باز می‌‌کند. ما در این گفتار، برای پرهیز از تفصیل، تنها به برخی ویژگی‌‌های کارهای خدا اشاره می‌‌کنیم. کارهای خدا در مقام تکوین، متقن، زیبا و کامل است. قرآن کریم برای اثبات اتقان و اتصال مخلوقات خدا می‌‌فرماید:\r\n\r\n\r\n\r\n[1]. شریف رضی، نهج البلاغة، ص 511.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80906","order":"44","text":"{الَّذِی خَلَقَ سَبْعَ سَمَاوَاتٍ طِبَاقًا مَا تَرَى فِی خَلْقِ الرَّحْمَانِ مِنْ تَفَاوُتٍ فَارْجِعْ الْبَصَرَ هَلْ تَرَى مِنْ فُطُورٍ، ثُمَّ ارْجِعْ الْبَصَرَ كَرَّتَینِ ینقَلِبْ إِلَیكَ الْبَصَرُ خَاسِئًا وَهُوَ حَسِیرٌ} (ملک: 3و4)\r\n\r\nهمان كه هفت آسمان را طبقه طبقه بیافرید. در آفرینش آن ‌‌‌‌بخشایشگر، هیچ گونه تفاوتى نمى‌‌بینى. باز بنگر، آیا خلل ‌‌‌‌‌‌‌‌و نقصانى مى‌‌بینى؟ باز دوباره بنگر تا نگاهت زبون و درمانده به سویت بازگردد.\r\n\r\nعلامه طباطبایی، در تفسیر این آیه کریمه، نوشته است:\r\n\r\nمنظور از نبودن تفاوت این است که تدبیر الاهی متصل است (یعنی تحت یک نظام صورت می‌‌گیرد) و همه اشیا برای تحقق اهداف یکدیگر با هم همکاری می‌‌کنند. بنابراین اگر اختلافی به نظر می‌‌آید، همانند اختلاف کفه‌‌های ترازوست. کفه‌‌های ترازو در همان حال که با هم اختلاف دارند، در کمک به شخص ترازودار برای تعیین وزن کالا هماهنگند. خداوند متعال اجزای خلقت را به صورتی مرتب کرده که همه آنها شرایط رسیدن به هدف خود را دارند و بی‌‌آنکه مزاحم هدف یکدیگر باشند، همه به مقاصد خود می‌‌رسند.[1]\r\n\r\nدر مقام تدبیر، مشاهدات ما، تجربه طولانی بشری، پیشرفت‌‌های علمی و نصوص، نشان می‌‌دهد خداوند متعال زیبانمایی می‌‌کند، با بدی‌‌ها مقابله می‌‌کند، انسان را برای ادامه سیر کمالی‌‌اش تدبیر و اداره می‌‌کند، او را از سرکشی و بیهودگی باز می‌‌دارد، شرایط کار زیاد و افراطی را از او می‌‌گیرد، مانع غفلتش می‌‌شود و اگر غافل شد درمانش می‌‌کند و با فرستادن بلا، تکمیل و تربیتش می‌‌کند. همچنین برای زندگی و رشد انسان، محیطی هماهنگ آفریده و اداره می‌‌کند، جهان را پیوسته پاک نگاه می‌‌دارد، حیوانات را با غرائزی مدیریت می‌‌کند که با زندگی و نیازهای انسان سازگار باشند و بدن حیوانات را به گونه‌‌ای آفریده که با نیازهای آنها متناسب است.\r\n\r\nمجموعه نصوصی که درباره قوانین شرعی به دست ما رسیده، دلالت دارند که \r\n\r\n\r\n\r\n[1]. طباطبایی، الميزان، ج 19، ص 350.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80907","order":"45","text":"خداوند متعال، در مقام قانون گذاری، چهار اصل را مراعات کرده و احکام و قوانین خود را بر مبنای این چهار اصل تشریع فرموده است:\r\n\r\nیکم، تناسب قوانین با فطرت انسان؛\r\n\r\nدوم، تناسب قوانین با توان انسان؛\r\n\r\nسوم، تناسب قوانین دین با مصالح انسان؛\r\n\r\nچهارم، تناسب احکام و قوانین با سیر کمالی انسان.\r\n\r\nدر مقام داوری نیز فعل الاهی ابعاد و جوانبی دارد که هر یک بابی از تفکر را به روی انسان می‌‌گشاید؛ از جمله:\r\n\r\nیکم، عدالت خدا در مقام داوری خدشه‌‌ناپذیر است؛\r\n\r\nدوم، خداوند در مقام داوری بخشش بی‌‌انتهای خود را به نمایش می‌‌گذارد؛\r\n\r\nسوم، خداوند در روز قیامت بدی‌‌های بندگان را به خوبی و نیکی تبدیل می‌‌کند؛\r\n\r\nچهارم، به نیت بندگان پاداش، و به کارهای کوچک ایشان پاداش‌‌های بزرگ می‌‌دهد؛\r\n\r\nپنجم، بدون اعلام تکلیف هیچ کس را عقاب نمی‌‌کند و برای یک گناه تنها یک بار عقاب می‌‌کند؛\r\n\r\nششم، در عین حال که هیچ گناهکاری را بیش از استحقاق عذاب نمی‌‌کند، به نیکوکاران بیش از استحقاق پاداش‌‌ می‌‌دهد.\r\n\r\nب) پاسخ به دعوت داعیان الاهی\r\n\r\nیکی از عوامل پیدایش ایمان، دعوت است. اهمیت این عامل بدان پایه است که قرآن کریم، افزون بر تشویق همگان به تبلیغ رسالات، (احزاب: 39) برای تبلیغ و دعوت، نظام و سیستم طراحی کرده، می‌‌فرماید:\r\n\r\n{ وَ مَا كَانَ الْمُؤْمِنُونَ لِینفِرُوا كَافَّةً فَلَوْلَا نَفَرَ مِنْ كُلِّ فِرْقَةٍ مِنْهُمْ طَائِفَةٌ لِیتَفَقَّهُوا فِی الدِّینِ وَ لِینذِرُوا قَوْمَهُمْ إِذَا رَجَعُوا إِلَیهِمْ لَعَلَّهُمْ یحْذَرُونَ} (توبه: 122)\r\n\r\nو شایسته نیست مؤمنان همگى كوچ كنند. پس چرا از هر فرقه‌‌اى از آنان، دسته‌‌اى كوچ نمى‌‌كنند تا در دین آگاهى پیدا كنند و قوم خود را -وقتى به سوى آنان بازگشتند - بیم دهند؟! باشد كه آنان ‌‌برحذر باشند.\r\n\r\nبه همین دلیل است که مطابق برخی از آیات قرآن کریم، تنها وظیفه پیامبر ابلاغ پیام ","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80908","order":"46","text":"است؛ به این معنا که اگر رسول خدا| پیام‌‌های آسمانی را برای مردم بیان کند، هیچ مسئولیت دیگری ندارد؛ چنان که خداوند می‌‌فرماید: {فَإِنَّمَا عَلَیكَ الْبَلَاغُ}؛ (آل‌‌عمران: 20؛ تغابن: ‌‌12) «فقط رساندن پیام بر عهده توست».\r\n\r\nاز آیات قرآن کریم استفاده می‌‌شود که در فرایند ارشاد و هدایت، مهم‌‌ترین عامل، تبیین پیام و مهم‌‌ترین مانع، کتمان پیام است. درباره علمای بنی‌‌اسرائیل می‌‌فرماید:\r\n\r\n{وَ إِذْ أَخَذَ اللَّهُ مِیثَاقَ الَّذِینَ أُوتُوا الْكِتَابَ لَتُبَینُنَّهُ لِلنَّاسِ وَ لَا تَكْتُمُونَهُ} (آل‌‌عمران: 178)\r\n\r\nو ‌‌‌‌یاد كن هنگامى را كه خداوند از كسانى كه به آنان كتاب داده شده، پیمان گرفت كه حتماً باید آن را ‌‌‌‌به وضوح براى مردم بیان کنید و كتمانش مكنید.\r\n\r\nاهمیت دعوت از آنجا ناشی می‌‌شود که ایمان به خدا مطابق فطرت انسان است. کسانی که به ایمان دعوت می‌‌کنند، در حقیقت انسان‌‌ها را به داشته‌‌های خود در نهانخانه وجودشان توجه می‌‌دهند. امیرالمؤمنین(ع) در این باره می‌‌فرماید:\r\n\r\nفَبَعَثَ فِیهِمْ رُسُلَهُ وَ وَاتَرَ إِلَیهِمْ أَنْبِیاءَهُ لِیسْتَأْدُوهُمْ مِیثَاقَ فِطْرَتِهِ وَ یذَكِّرُوهُمْ مَنْسِی نِعْمَتِهِ وَ یحْتَجُّوا عَلَیهِمْ بِالتَّبْلِیغِ وَ یثِیرُوا لَهُمْ دَفَائِنَ الْعُقُول.[1]\r\n\r\nرسولانش را میان ایشان برانگیخت و پیامبرانش را پی‌‌در‌‌پی به سوی ایشان فرستاد تا عمل به پیمان فطرتشان را خواستار شوند و نعمت‌‌های فراموش شده را به یادشان آورند و با تبلیغ، حجت را بر ایشان تمام کنند و عقولشان را [که زیر لایه‌‌های هواها و هوس‌‌ها مدفون شده] بیرون آورند.\r\n\r\nبنابراین برای پیدایش ایمان در محیط جان آدمی، کافی است به داعیان الاهی پاسخ داد و بی‌‌دلیل و از روی تقلید و هوا با آنها مخالفت نکرد. قرآن کریم می‌‌فرماید: {یا قَوْمَنا أَجیبُوا داعِی اللَّهِ وَ آمِنُوا بِه} ؛ (احقاف: 31) «ای قوم ما پاسخ داعی خدا را بدهید و به او ایمان آورید». از اقتران ایمان با پاسخ به دعوت، می‌‌توان استفاده کرد چیزی که موجب می‌‌شود دعوت حق انسان را به حوزه ایمان نکشاند، موضع‌‌گیری معاندانه با دعوت کنندگان است.\r\n\r\n\r\n\r\n[1]. شریف رضی، نهج البلاغة، ص 43.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80909","order":"47","text":"ج) موعظه‌‌پذیری\r\n\r\nیکی از روش‌‌هایی که قرآن کریم برای دعوت دیگران به راه حق به ما آموزش داده، روش موعظه است. خداوند می‌‌فرماید:\r\n\r\n{ادْعُ إِلَى سَبِیلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جَادِلْهُمْ بِالَّتِی هِی أَحْسَنُ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِیلِهِ وَ هُوَ أَعْلَمُ بِالْمُهْتَدِینَ}؛ (نحل: 125)\r\n\r\nبا حكمت و اندرز نیكو به راه پروردگارت دعوت كن و با آنان به ‌‌‌‌‌‌‌‌شیوه‌‌اى كه نیكوتر است، مجادله نماى. در حقیقت، پروردگار تو به ‌‌‌‌حال كسى كه از راه او منحرف شده داناتر، و او به ‌‌‌‌‌‌‌‌حال راه یافتگان ‌‌‌‌‌‌‌‌نیز داناتر است.\r\n\r\nاز این آیه کریمه استفاده می‌‌شود که موعظه یکی از راه‌‌های دعوت به ایمان است و اگر ترتیب حکمت،‌‌ موعظه و جدال در آیه کریمه را ناظر به واقع بدانیم،‌‌ موعظه از حیث اهمیت در رتبه دوم قرار دارد.\r\n\r\nاز جمع‌‌بندی عبارات به ظاهر متفاوت اهل لغت استفاده می‌‌شود که موعظه عبارت است از: دعوت مشفقانه به امری خیر و مفید، با بیانی که لجاجت را برنینگیزد.[1] بنابراین، برخلاف نظر کسانی که موعظه را مخصوص اهل ایمان می‌‌دانند، کاربرد روش موعظه فقط در مواجهه با اهل ایمان توصیه نمی‌‌شود؛ به همین دلیل برخی از مفسران در تفسیر کریمه {وَ ذَكِّرْ فَإِنَّ الذِّكْرَى تَنفَعُ الْمُؤْمِنِینَ}؛ (ذاریات:‌‌ 55) «و پند ده، كه مؤمنان را پند سود بخشد»، مفهوم مؤمن را به کسانی که خدا می‌‌داند ایمان خواهند آورد، توسعه داده‌‌اند.[2] قرآن کریم نیز در چند آیه موعظه را در مواجهه با غیر مؤمنان توصیه کرده است.[3] بنابر این، کنشگر اخلاقی، که در صدد توسعه ایمان خویش است، نباید خود را از شنیدن مواعظ محروم کند. در سایه موعظه، توسعه و تحکیم ایمان میسر می‌‌شود.\r\n\r\n2. عوامل تحکیم ایمان\r\n\r\nتحکیم و افزودن بر مراتب ایمان نیز از هنرهای مؤمنان است. همه عوامل پیدایش ایمان، \r\n\r\n\r\n\r\n[1]. ر.ک: فراهیدی،‌‌‌ العین، ج 2، ص 228؛ جوهری، صحاح، ج 3، ص 1181.\r\n\r\n[2]. ر.ک: زمخشری، كشاف، ج 4، ص 21.\r\n\r\n[3]. ر.ک: نساء: 63؛ یونس: 57؛ شعراء: 136؛ طلاق: 2.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80910","order":"48","text":"که پیش از این نام بردیم، تحکیم ایمان را نیز سبب می‌‌شوند. ولی ما در این باب فقط درباره تقوا، به عنوان مهم‌‌ترین عامل حفظ، تحکیم و افزایش ایمان، سخن می‌‌گوییم.\r\n\r\nبا اینکه ایمان از نظر رتبه بر تقوا مقدم است و موجب پیدایش تقوا می‌‌شود، خود از تقوا تأثیر می‌‌پذیرد؛ چنان تأثیری که بدون آن، در خطر زوال قرار می‌‌گیرد. طبق احادیثی که به دست ما رسیده، تقوا ایمان را اصلاح، تثبیت و تکمیل می‌‌کند و ایمان بدون تقوا، نفعی برای انسان ندارد. امیرالمؤمنین(ع) می‌‌فرماید: «سَبَبُ‌‌ صَلَاحِ الْإِیمَانِ التَّقْوَى»؛[1] «سبب صلاح ایمان تقواست». درباره معنای سبب در این حدیث دو احتمال هست: اول اینکه به معنای ظاهری خودش باشد؛ یعنی چیزی که وجود چیزی دیگر را باعث می‌‌شود و دوم اینکه به معنای علامت (سبب پی بردن) باشد؛ سبب صلاح، یعنی سبب پی بردن به صلاح.[2]\r\n\r\nصلاح نیز در برابر فساد است و فساد به معنای تباهی، ضایع شدن و از میان رفتن است. طبق احتمال دوم، معنای حدیث این است که از تقوای هر کس می‌‌فهمیم که دارای ایمان است و از بی‌‌تقوایی او پی می‌‌بریم که ایمان ندارد. طبق این احتمال، تقوا نشانه ایمان است. ولی طبق احتمال دیگر، منظور حضرت این است که تقوا باعث می‌‌شود ایمان ثابت و ماندگار شود.\r\n\r\nاین معنا را می‌‌توان با دو حدیث دیگر تأیید کرد؛ از امیرالمؤمنین پرسیدند: «ثبات ایمان به چیست»؟ فرمود: «به پروا». گفتند: «زوالش به چیست»؟ فرمود: «طمع».[3] از نظر عقلی نیز این سخن صحیح است؛ چون ایمان نهاد نفسانی است و همه نهادهای نفسانی، ماندگاری خود را مدیون اعمال ناشی از خود هستند. درست است که افعال ما از نهادهای نفسانی سرچشمه می‌‌گیرند، ولی تکرار همین افعال، ریشه خود را، که همان نهاد نفسانی است، محکم می‌‌کند. هر صفت و سجیه _ چه فضیلت چه رذیلت _ اگر به مقتضای آن عمل نشود، همانند ریشه در خاک می‌‌ماند که هیچ شاخ و برگی ندارد و در \r\n\r\n\r\n\r\n[1]. آمُدی، غرر الحکم، ص271؛ مفید، اختصاص، ص 31.\r\n\r\n[2]. محقق خوانساری، در شرح غرر الحکم، در احادیث مشابه، سبب را به این صورت معنا کرده است. (ر.ک: شرح فارسی غرر الحکم، ج 4، ص 120)\r\n\r\n[3]. صدوق، خصال، ج 1، ص9؛ حر عاملی، وسائل‏الشيعة، ج16، ص 25.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80911","order":"49","text":"نهان‌‌خانه نفس آدمی می‌‌پوسد. تقوا ثمره ایمان است و ایمان ریشه تقوا. ولی این ریشه با ثمره خود زندگی می‌‌کند.\r\n\r\nتقوا ایمان را کامل می‌‌کند؛ هم در دنیا و هم در آخرت. در دنیا برخی از آثاری که بر ایمان مترتب است، مشروط به تقواست. در زندگی اخروی نیز برخی از ثمرات ایمان منوط به تقواست. توضیح اینکه ایمان در زندگی اخروی دو فایده عمده دارد: نخست آنکه از ورود انسان به آتش جلوگیری می‌‌کند و دیگر اینکه مانع خلود در جهنم می‌‌شود. دومین فایده بر خود ایمان مترتب است. ولی فایده اول مشروط به تقواست؛ بدون تقوا حتی ایمان هم از جهنمی شدن انسان جلوگیری نمی‌‌کند؛[1] به همین دلیل امیرالمؤمنین(ع) می‌‌فرماید: «لا ینفعُ الإیمانُ بِغَیرِ تَقوى»؛[2] «ایمان بدون تقوا سودی ندارد». منظور از این سخن شریف، این است که کمال ایمان به دو چیز بستگی دارد: نخست به کمال قوه نظری، که از آن به یقین تعبیر می‌‌شود، و دوم کمال قوه عملی که تقوا نام دارد.[3]\r\n\r\nامیرالمؤمنین(ع) برای معرفی رکن عملی ایمان می‌‌فرماید: «التَّقْوَى سِنْخُ الْإِیمَان»؛‌‌[4] «تقوا بنیاد ایمان است». وجود تقوا، افزون بر اینکه خود یکی از ارکان ایمان است، از وجود پیشینی رکن نظری ایمان، یعنی یقین هم خبر می‌‌دهد. امیرالمؤمنین(ع) برای ارشاد به این حقیقت می‌‌فرماید: «التَّقْوَى ثَمَرَةُ الدِّینِ وَ أَمَارَةُ الْیقِین»؛[5] «تقوا ثمره دین و نشانه یقین است».\r\n\r\n\r\n\r\n[1]. خوانساری، شرح فارسی غرر الحکم، ج 6، ص 412.\r\n\r\n[2]. آمدی، غرر الحکم‏، ص89.\r\n\r\n[3]. مازندرانی، شرح اصول کافی، ج8، ص 155.\r\n\r\n[4]. ثقفي، الغارات، ج 1، ص 140.\r\n\r\n[5]. لیثی واسطی، عیون الحکم و المواعظ، ص 52.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80912","order":"50","text":"خلاصه\r\n\r\n1. تفکر از عوامل اساسی پیدایش و گسترش ایمان است. قرآن کریم برای اینکه انسان را به تفکر وادارد، آیات خود را تبیین می‌‌کند، تفصیل می‌‌دهد، قصه می‌‌گوید و مثال می‌‌زند.\r\n\r\n2. انسان، صفات خدا و افعال خدا، مهم‌‌ترین موضوعاتی هستند که تفکر در آنها ایمان را به انسان هدیه می‌‌کند.\r\n\r\n3. منظور از انسان در این بحث، ضعف‌‌ها و توانایی‌‌ها، سرمایه‌‌ها و نیازها و مبدأ و منتهای اوست.\r\n\r\n4. کارهای الاهی در مقام تکوین، تدبیر، تشریع و داوری، هر یک حوزه‌‌ای از تفکر است. خدا در مقام تکوینْ متقن می‌‌آفریند؛ در مقام تدبیرْ زیبانمایی می‌‌کند و همه موجودات را برای رسیدن به هدف تدبیر می‌‌کند؛ قوانینش متناسب با فطرت، توان، مصلحت و سیر کمالی انسان است؛ در مقام داوری عادلانه کیفر می‌‌دهد و با تفضل پاداش می‌‌دهد و بدی‌‌ها را می‌‌بخشد و تبدیل می‌‌کند.\r\n\r\n5. یکی از عوامل پیدایش ایمان دعوت است. چون ایمان مطابق فطرت انسان است، دعوت به ایمان برای انسان آشنا و مؤثر است.\r\n\r\n6. موعظه یکی از راه‌‌های دعوت به ایمان است و پس از حکمت،‌‌ در رتبه دوم است.\r\n\r\n7. بین تقوا و ایمان رابطه تعاملی وجود دارد: تقوا ایمان را اصلاح، تثبیت و تکمیل می‌‌کند. بروز برخی ثمرات ایمان در دنیا و آخرت، منوط به رعایت تقواست.\r\n\r\n\r\nپرسش\r\n\r\n1. دلیل عمده ارزشمندی تفکر در فرهنگ اسلامی چیست؟\r\n\r\n2. از کریمه {وَ مَا رَمَیتَ إِذْ رَمَیتَ وَ لَكِنَّ اللَّهَ رَمَى} به چه بعدی از انسان پی می‌‌بریم؟\r\n\r\n3. چرا قرآن کریم اسما و صفات خدا را فراوان به کار برده است؟\r\n\r\n4. آیه کریمه {مَا تَرَى فِی خَلْقِ الرَّحْمَانِ مِنْ تَفَاوُتٍ} بر کدام ویژگی فعل الاهی دلالت دارد؟\r\n\r\n5. دعوت چگونه در پیدایش ایمان اثر می‌‌گذارد؟\r\n\r\n6. چگونگی تأثیر تقوا را در تحکیم ایمان توضیح دهید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80913","order":"51","text":"درس 6: کارکرد و آثار ایمان\r\n\r\nاز فراگیر انتظار می‌‌رود در پایان این درس بتواند:\r\n\r\n1. تحولات شخصیتی، تغییرهای رفتاری و تفاوت‌‌های معیشتی که بر اثر ایمان پدید می‌‌آیند را توضیح دهد.\r\n\r\n2. آثار مورد انتظار ایمان را در زندگی اخروی بیان کند.\r\n\r\nپیدایش ایمان در جان آدمی تحول بزرگی است که شاید مشابه آن در زندگی انسان اتفاق نیفتد؛ به همین مقیاس، آثاری که از خود باقی می‌‌گذارد، بزرگ و شگرف است. آثار ایمان را در چهار حوزه می‌‌توان مرزبندی کرد: «شخصیت انسان، رفتار انسان، زندگی دنیوی و حیات اخروی». برخی از آثار ایمان را در ادامه توضیح می‌‌دهیم:\r\n\r\n\r\n1. تحول شخصیت\r\n\r\nاولین و مهم‌‌ترین اثر ایمان، تحول شخصیت انسان است. ایمان دلبستگی‌‌ها و دغدغه‌‌های انسان را، هم از نظر کیفی و هم از نظر کمی، عوض می‌‌کند. کسی که پیش از ایمان برای گرفتن منصبی نه چندان رفیع، به دست آوردن مالی ناچیز و پسند افتادن در نظر اهل زمانه دلهره‌‌ها دارد و نقشه‌‌ها می‌‌کشد، پس از تشرف به مقام ایمان و همگام با تحکیم و توسعه ایمان در محیط جانش، کم‌‌کم همه دنیا را برای دل بستن کوچک می‌‌بیند، خشم و خشنودی مردم در نظرش یکسان می‌‌شود و یکسره دل به خدا می‌‌بندد. قرآن کریم می‌‌فرماید: {یرْفَعْ اللَّهُ الَّذِینَ آمَنُوا مِنْكُمْ وَالَّذِینَ أُوتُوا الْعِلْمَ}؛ (مجادله: 11) «خدا رتبه كسانى از شما را كه ایمان آورده و كسانى كه از دانش بهره برده‌‌اند، برمی‌‌کشد».","description":"","index":"29712","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80914","order":"52","text":"ممکن است هر یک از این تغییرات، که در روحیه و شخصیت انسان اتفاق می‌‌افتد، درجه‌‌ای باشد که خدا انسان را بالا می‌‌برد.\r\n\r\nجنس ترس و امید مؤمن با ترس و امید دیگران متفاوت می‌‌شود. دیگران از دیگران می‌‌ترسند و مؤمن از قیامت و عذاب جهنم. غیر مؤمن به دیگران امید دارد و مؤمن به رحمت خدا چشم دارد: {یحْذَرُ الْآخِرَةَ وَیرْجُو رَحْمَةَ رَبِّهِ}؛ (زمر: 9) «از آخرت مى‌‌ترسد و رحمت پروردگارش را امید دارد».\r\n\r\nبه تناسب بزرگی شخصیت، محبوب‌‌های انسان مؤمن هم بزرگ می‌‌شود. انسان پس از ایمان، با خداوند متعال رابطه‌‌ای عاطفی پیدا می‌‌کند. هم او را دوست می‌‌دارد: {وَ الَّذِینَ آمَنُوا أَشَدُّ حُبًّا لِلَّهِ}؛ (بقره: 165) «كسانى كه ایمان آورده‌‌اند، به خدا محبت بیشترى دارند» و هم از او می‌‌ترسد: {وَخَافُونِ إِنْ كُنْتُمْ مُؤْمِنِینَ}؛ (آل‌‌عمران: 175) «اگر مؤمنید، از من بترسید». بیم و امیدش بر خدا متمرکز می‌‌شود و بر او تکیه می‌‌کند: {وَ عَلَى اللَّهِ فَتَوَكَّلُوا إِنْ كُنتُمْ مُؤْمِنِینَ}؛ (مائده: 23) «و اگر مؤمنید، به خدا توكل كنید» و در نهایت وارد حوزه ولایت خدا می‌‌شود و سرپرستی خود را یکسره به او می‌‌سپارد: {اللَّهُ وَلِی الَّذِینَ آمَنُوا یخْرِجُهُمْ مِنْ الظُّلُمَاتِ إِلَى النُّورِ}؛ (بقره: 257) «خداوند سرپرست كسانى است كه ایمان آورده‌‌اند. آنان را از تاریكی‌‌ها به سوى روشنایى به در مى‌‌برد». در سایه این ولایت است که به امنیت و آرامش می‌‌رسد و در نتیجه این تدبیر است که راه می‌‌یابد: {الَّذِینَ آمَنُوا وَلَمْ یلْبِسُوا إِیمَانَهُمْ بِظُلْمٍ أُوْلَئِكَ لَهُمْ الْأَمْنُ وَهُمْ مُهْتَدُونَ}؛ (انعام: 82) «كسانى كه ایمان آورده و ایمان خود را به شرك نیالوده‌‌اند، آنان راست ایمنى، و ایشان راه یافتگانند».\r\n\r\nاز منظری دیگر، ایمان زمینه پندپذیری را در انسان فراهم می‌‌کند. از برخی آیات قرآن کریم استفاده می‌‌شود پذیرش برخی پندها منوط به ایمان است؛ چنان که می‌‌فرماید: {ذَلِكَ یوعَظُ بِهِ مَنْ كَانَ مِنْكُمْ یؤْمِنُ بِاللَّهِ وَالْیوْمِ الْآخِرِ}؛ (بقره: 232؛ طلاق: 2) «هر كس از شما به خدا و روز بازپسین ایمان دارد، به این ‌‌[‌‌دستورها‌‌]‌‌ پند داده مى‌‌شود». آن‌‌گاه قلب انسان را برای پذیرش هدایت الاهی آماده می‌‌کند.\r\n\r\nکفر همزاد عناد و هم‌‌آغوش انکار است. ویژگی کافر، نپذیرفتن راهنمایی و دست رد زدن به سینه‌‌هادیان است؛ به همین دلیل ورود ایمان به قلب، طلیعه باز شدن افق‌‌های جدید و پیدایش راه‌‌های نرفته‌‌ای است که هر یک، انسان را مرحله‌‌ای به هدف نزدیک‌‌تر ","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80915","order":"53","text":"می‌‌کند. قرآن کریم می‌‌فرماید:\r\n\r\n{إِنَّ الَّذِینَ آمَنُوا وَعَمِلُوا الصَّالِحَاتِ یهْدِیهِمْ رَبُّهُمْ بِإِیمَانِهِمْ تَجْرِی مِنْ تَحْتِهِمُ الْأَنْهَارُ فِی جَنَّاتِ النَّعِیمِ} (یونس: 9)\r\n\r\nکسانی که ایمان آورده و کارهای شایسته کرده‌‌‌‌اند، پروردگارشان به واسطه ایمانشان آنان را هدایت می‌‌کند. در باغ‌‌های پر نعمت از زیر پای آنان نهرها روان خواهد بود.\r\n\r\n2. تغییر رفتار\r\n\r\nثمره اصلی ایمان، عمل است. تغییر نگاهِ انسان به جهان و ابتدا و انتهای آن و آشنایی با مبدأ قادری که جهان را پدید آورده، اگر در محیط جان ریشه بزند و به نهادی نفسانی تبدیل شود، انسان را به اعمال شایسته وامی‌‌دارد.[1] بر این اساس، نمی‌‌توان صورتی را فرض کرد که ایمان در قلب خانه کند، ولی عمل صالح و التزام به تکالیف الاهی در اعضا و جوارح پیدا نشود.[2] آیات زیادی از قرآن کریم عهده‌‌دار ترسیم تغییرات رفتاری اهل ایمان شده‌‌اند. ما در این گفتار به دو ثمره عملی ایمان، از زبان آیات کریمه قرآن، بسنده می‌‌کنیم:\r\n\r\nالف) نماز خاشعانه\r\n\r\nالتزام خاشعانه به نماز، به مثابه بارزترین وجه ارتباط انسان با خدا، اولین ثمره ایمان است که قرآن کریم در سوره مؤمنون بر آن انگشت تأکید نهاده است. می‌‌فرماید: {الَّذِینَ هُمْ فِی صَلَاتِهِمْ خَاشِعُونَ}؛ (مؤمنون: 2) «همانان كه در نمازشان فروتنند». ملاحظه این صفت با قید محافظت بر نماز که در همین سوره آمده،[3] نشان می‌‌دهد که ثمره ایمان چیزی فراتر از خواندن نماز است که نماز را بدون ایمان هم می‌‌توان به جای آورد؛[4] به همین دلیل قرآن کریم در آیات دیگر اقامه نماز را به ایمان مستند کرده است.[5] اقامه نماز، بنابر آنچه مفسران \r\n\r\n\r\n\r\n[1]. طوسی، خواجه نصیرالدین، اخلاق محتشمى، ص 72.\r\n\r\n[2]. مصباح یزدی، اخلاق در قرآن، ص 125.\r\n\r\n[3]. {وَالَّذِينَ هُمْ عَلَى صَلَوَاتِهِمْ يُحَافِظُونَ} (مؤمنون: 9).\r\n\r\n[4]. ر.ک: سوره ماعون.\r\n\r\n[5]. بقره: 3.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80916","order":"54","text":"تشخیص داده‌‌اند، با مداومت بر نماز[1] ادای نماز با تمام حدود، فرائض و واجبات[2] و مراقبت اوقات و حفظ آن از فساد و نقص و بطلان[3] صورت می‌‌بندد.\r\n\r\nب) انفاق عارفانه\r\n\r\nثمره دیگر ایمان در رفتار، گذشت عارفانه از مال، به عنوان یکی از محکم‌‌ترین رشته‌‌های ارتباط و بستگی انسان به دنیاست. می‌‌فرماید: {وَ الَّذِینَ هُمْ لِلزَّكَاةِ فَاعِلُونَ}؛ (مؤمنون: 4) «و آنان كه زكات مى‌‌پردازند». دنیا نماد مقابله با خداست و مال، یکی از محکم‌‌ترین و ریشه‌‌دارترین رشته‌‌های تعلق انسان به دنیاست؛ به همین دلیل اثر طبیعی ورود ایمان به دل و تعلق خاطر به خداوند متعال، سست شدن این وابستگی است. قرآن کریم با همین ملاحظه پرداخت زکات را دوشادوش اقامه نماز مطرح کرده است.\r\n\r\n3. سبک ویژه زندگی\r\n\r\nایمان برای صاحب خود التزام عملی می‌‌آورد و او را در حوزه‌‌های مختلف کسب و هزینه، روابط اجتماعی و خانوادگی و امور فردی، مثل بهداشت، تعلیم و تعلم و بیماری و درمان، به مراعات قالب‌‌هایی وامی‌‌دارد که در مجموع سبک خاصی از زندگی را می‌‌سازند. رفاه و آسایش و سعادت و خوشبختی در زندگی اهل ایمان، با معیارهایی غیر از آنچه دیگران می‌‌شناسند، سنجیده می‌‌شود. اسباب و علل پیشرفت و کامیابی و محرومیت و ناکامی ایشان، گاهی ناشناخته است و با معیارهای شناخته شده غیرقابل پیش‌‌بینی است. قرآن کریم می‌‌فرماید:\r\n\r\n{وَ لَوْ أَنَّ أَهْلَ الْقُرَى آمَنُوا وَ اتَّقَوْا لَفَتَحْنَا عَلَیهِمْ بَرَكَاتٍ مِنْ السَّمَاءِ وَ الْأَرْضِ} (اعراف: 96)\r\n\r\nو اگر مردم شهرها ایمان آورده و به تقوا گراییده بودند، قطعاً بركاتى از آسمان و زمین بر ایشان مى‌‌گشودیم.\r\n\r\nمنظور از برکات، در این آیه چیزهایی است که برای اداره و ادامه زندگی در روی کره زمین لازم است؛ مثل سلامت و امنیت، یاران و فرزندان، باران، هوای مساعد و زمین \r\n\r\n\r\n\r\n[1]. طبرسی، مجمع البیان، ج5، ص 87.\r\n\r\n[2]. طوسی، تبیان، ج1، ص56.\r\n\r\n[3]. فیض کاشانی، اصفی، ج 1، ص 12.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80917","order":"55","text":"حاصلخیز.[1] همچنین می‌‌فرماید: {إِنَّ اللَّهَ یدَافِعُ عَنْ الَّذِینَ آمَنُوا}؛ (حج: 38) «قطعاً خداوند از كسانى كه ایمان آورده اند، دفاع مى‌‌كند» و می‌‌فرماید: {إِنَّا لَنَنصُرُ رُسُلَنَا وَالَّذِینَ آمَنُوا فِی الْحَیاةِ الدُّنْیا}؛ (غافر: 51) «ما حتما فرستادگان خود و مؤمنان را در زندگى دنیا یارى مى‌‌كنیم».\r\n\r\nافزون بر این، نوع مشکلات اهل ایمان نیز متفاوت است. تلقی مؤمن از بلاها و مصیبت‌‌ها با تلقی دیگران نیز فرق می‌‌کند. مؤمن مشکلات دنیا را در یک سیستم منظم، هوشمند و هدفدار تفسیر می‌‌کند؛ به همین دلیل هدفدار و برنامه‌‌ریزی شده به مقابله با آن برمی‌‌خیزد. مؤمن برای حل مشکلات و بازکردن گره‌‌های زندگی، به اسباب و علل شناخته شده دنیا بسنده نمی‌‌کند؛ بلکه پیش از آنها، در کنار آنها و هنگامی که ناکارآمدی آنها را می‌‌بیند، به دعا روی می‌‌آورد. رسول خدا(ص) می‌‌فرماید: «الدُّعَاءُ سِلَاحُ الْمُؤْمِن‌‌»؛[2] «دعا سلاح مؤمن است». علاوه بر این همه، مؤمن با همه مصائب و مشکلات، شاکرانه مواجه می‌‌شود و این ناشی از تلقی خاص مؤمنانه از بلاهاست که بر اساس آن، بلاها و مشکلات با اهداف حکیمانه‌‌ای به سوی مؤمن روانه می‌‌شوند؛ ممکن است این مصیبت‌‌ها برای پرورش ایمان مؤمنان باشد: {لِیعْلَمَ اللَّهُ الَّذِینَ آمَنُوا} (آل عمران: 140) و ممکن است برای پاک کردن ایمان‌‌ها از ناخالصی‌‌ها باشد: {وَ لِیمَحِّصَ اللَّهُ الَّذِینَ آمَنُوا}.[3] (آل عمران: 141) همچنین ممکن است با هدف آزمایش اهل ایمان باشد: {وَلَنَبْلُوَنَّكُمْ بِشَی مِنْ الْخَوْفِ وَالْجُوعِ وَنَقْصٍ مِنْ الْأَمْوَالِ وَالْأَنفُسِ وَالثَّمَرَاتِ وَبَشِّرْ الصَّابِرِینَ}[4] و ممکن است برای پاکسازی جان مؤمن از اشتباهات باشد: {وَ مَا أَصَابَكُمْ مِنْ مُصِیبَةٍ فَبِمَا كَسَبَتْ}.[5]\r\n\r\n\r\n\r\n[1]. طوسی، تبیان، ج 4، ص 477؛ طباطبایی، المیزان، ج 8، ص 201.\r\n\r\n[2]. کلینی،‌‌‌ کافی، ج 2، ص 468.\r\n\r\n[3]. و تا خدا کسانی که ایمان آورده‌‌‌اند، خالص گرداند.\r\n\r\n[4]. و حتماً شما را با چيزى از [قبيلِ‏]‏ ترس و گرسنگى، و كاهش در اموال و جان‌‌‌ها و محصولات مى‌‌‌آزماييم و مژده ده شكيبايان را (بقره: 155).\r\n\r\n[5]. و هر مصيبتى به شما برسد به سبب دستاورد خود شماست (شوری: 30).","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80918","order":"56","text":"4. آثار ایمان در زندگی اخروی\r\n\r\nاز نگاه قرآن کریم، ایمان ضامن سعادت انسان است؛ چنان که می‌‌فرماید:\r\n\r\n{وَ الَّذینَ آمَنُوا وَ عَمِلُوا الصّالِحاتِ سَنُدْخِلُهُم جَنّاتٍ تَجْرى مِنْ تَحْتِهَا الاَْنْهارُ خالِدینَ فیها اَبَداً} (نساء: 57 و 122)\r\n\r\nو كسانى كه ایمان آورده و كارهاى شایسته كرده‌‌اند را به بهشت‌‌ها خواهیم برد كه در آن جوی‌‌ها روان است. همیشه در آن جاودان بمانند.\r\n\r\nهمچنین می‌‌فرماید:\r\n\r\n{وَعَدَ اللّهُ الْمُؤْمِنینَ وَالْمُؤْمِناتِ جَنّات تَجْرى مِنْ تَحْتِهَا الاَْنْهارُ خالِدینَ فیها وَ مَساكِنَ طَیبَةً فى جَنّاتِ عَدْن وَ رِضْوانٌ مِنَ اللّهِ اَكْبَرُ ذلِكَ هُوَ الْفَوْزُ الْعَظیمُ} (توبه: 72)\r\n\r\nخدا به مردان و زنان مؤمن بهشت‌‌ها وعده داده كه جوی‌‌ها در زیر آن روان است و در آن باغ‌‌ها جاودانند و [نیز] مسكن‌‌هاى پاكیزه در بهشت‌‌هاى جاودان، و خشنودى خداوند [از همه] بهتر است. این همان كامیابى بزرگ است.\r\n\r\nبنابراین، از منظر قرآن کریم، شکی نیست که فرجام اهل ایمان، بهشت و رضوان خداست؛ مهم در این باب فهم این نکته است که چگونه ایمان سرانجامی به این نیکویی برای انسان فراهم می‌‌کند. از دیدگاه قرآنی، ایمان افزون بر اینکه قلب را برای پذیرش هدایت الاهی آماده، و زمینه پندپذیری را در انسان فراهم می‌‌کند، موجب تأثیر عمل می‌‌شود. نمی‌‌توان تردید کرد که سرنوشت هر کس در گرو اعمال و کرده‌‌های اوست؛ ولی قرآن کریم به ما خبر داده است که عمل بدون ایمان، تأثیر زیادی در پیشرفت انسان ندارد. می‌‌فرماید:\r\n\r\n{وَ مَنْ یعْمَلْ مِنَ الصّالِحاتِ مِنْ ذَكَر اَوْ اُنْثى وَ هُوَ مُؤْمِنٌ فَاُولئِكَ یدْخُلُونَ الْجَنَّةَ وَ لا یظْلَمُونَ نَقیراً} (نساء: 124)\r\n\r\nو هر زن و مردی، در حال ایمان، كارهاى شایسته كند، وارد بهشت شود و به قدر پوسته هسته خرمایى ستم نمی‌‌بیند.\r\n\r\nدر آیات دیگری از قرآن کریم بر این نکته تأکید شده که اعمال کافران هیچ سودی ","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80919","order":"57","text":"برایشان ندارد؛ از جمله می‌‌فرماید:\r\n\r\n{مَثَلُ الَّذینَ كفَرَوُا بِرَبِّهِمْ اَعْمالُهُمْ كَرَماد اشْتَدَّتْ بِهِ الرّیحُ فی یوم عاصِف لا یقْدِرُونَ مِمّا كَسَبُوا عَلى شَىْء ذلِكَ هُوَ الضَّلالُ الْبَعیدُ} (ابراهیم: 18)\r\n\r\nحكایت كسانى كه به پروردگارشان كافرند، اعمالشان چون خاكسترى است كه در روزى طوفانى، باد سخت بر آن وزد. از كارهایى كه كرده‌‌اند، چیزى دستگیرشان نمى‌‌شود.\r\n\r\nهمچنین می‌‌فرماید:\r\n\r\n{وَ الَّذینَ كَفَرُوا اَعْمالُهُمْ كَسَراب بِقیعَة یحْسَبُهُ الظَمْآنُ ماءً حَتّى اِذا جائَهُ لَمْ یجِدْهُ شَیئاً} (نور: 39)\r\n\r\nو كسانى كه كافرند، اعمالشان چون سرابى است در بیابان كه تشنه، آن را آب پندارد و چون به سوى آن رود، چیزى نیابد.\r\n\r\nطبق این آیات، عمل صالح در صورتی ارزش دارد و پاداش می‌‌گیرد که از فاعل صالحی صادر شود؛ به عبارت دیگر، ارزش یک عمل به دو چیز بستگی دارد: حسن فعلی و حسن فاعلی. از مجموعه این آیات کریمه استفاده می‌‌شود که عمل بدون ایمان، اگرچه حسن فعلی دارد، از حسن فاعلی تهی است و موجب رشد و کمال فاعل خود نمی‌‌شود و پاداشی به آن تعلق نمی‌‌گیرد.[1]\r\n\r\n\r\n\r\n[1]. مصباح یزدی، اخلاق در قرآن، ص 114.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80920","order":"58","text":"خلاصه\r\n\r\n1. ایمان از طریق تغییر دلبستگی‌‌ها و دغدغه‌‌ها، شخصیت انسان را متحول می‌‌سازد؛ به همین دلیل جنس ترس و امید مؤمن با ترس و امید دیگران متفاوت می‌‌شود و به تناسب بزرگی شخصیت، محبوب‌‌های انسان مؤمن بزرگ می‌‌شودو در نهایت وارد حوزه ولایت خدا می‌‌شود و سرپرستی خود را یکسره به او می‌‌سپارد.\r\n\r\nالتزام خاشعانه به نماز، به مثابه بارزترین وجه ارتباط انسان با خدا و عبور از مالْ به عنوان یکی از محکم‌‌ترین رشته‌‌های ارتباط و بستگی انسان به دنیا، دو ثمره رفتاری ایمان هستند.\r\n\r\n2. ایمان چون صاحب خود را در حوزه‌‌های مختلف، به مراعات قالب‌‌های خاصی وامی‌‌دارد، معیارهایرفاه و آسایش و سعادت و خوشبختی در زندگی مؤمن با دیگران متفاوت است، اسباب موفقیت و ناکامی آنها ناشناخته است؛ به همین دلیل زندگی مؤمن با زندگی دیگران متفاوت است.\r\n\r\n3. ایمان، با فراهم کردن سه عامل، انسان را شایسته بهشت می‌‌کند: نخست زمینه پندپذیری را در انسان فراهم می‌‌کند، دوم موجب تأثیر عمل می‌‌شود وسوم قلب انسان را برای پذیرش هدایت آماده می‌‌کند.\r\n\r\n\r\nپرسش\r\n\r\n1. تحول دلبستگی‌‌های انسان چه تأثیری از خود به جا می‌‌گذارد؟\r\n\r\n2. گذشتن از مال، به چه دلیل ثمره ایمان شمرده می‌‌شود؟\r\n\r\n3. ایمان از چه مسیرهایی زندگی دنیوی انسان را متحول می‌‌سازد؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80921","order":"59","text":"فصل دوم: تقوا\r\n","description":"","index":"29713","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80922","order":"60","text":"درس 7: چیستی تقوا\r\n\r\nاز فراگیر انتظار می‌‌رود در پایان این درس بتواند:\r\n\r\n1. مفهوم لغوی و اصطلاحی تقوا را توضیح دهد.\r\n\r\n2. برابر نهاد آن را در اصطلاح اخلاق اسلامی، و سنخ‌‌شناسی آن را توضیح دهد.\r\n\r\n3. از راه تحلیل سنخ‌‌شناسانه و تحلیل لغوی، اصطلاح اخلاقی تقوا را تبیین کند.\r\n\r\nتقوا از جمله مفاهیم عام اخلاقی است که در قرآن و روایات و همچنین متون اخلاقی بسیار مورد توجه و تاکید قرار گرفته است. در این فصل به چیستی، اقسام و مراتب، زمینه‌‌ها، عوامل، آثار و کارکردهای تقوا خواهیم پرداخت و راه‌‌های تحصیل توسعه آن را بیان خواهیم کرد.\r\n\r\n\r\n1. مفهوم لغوی\r\n\r\nکلمه «تقوا»، که در اصل «وَقوی» بوده و حرف واو آن به تاء تبدیل شده است،[1] اسم مصدر باب افتعال از ریشه وقایة[2] به معنای خودنگه‌‌داری است. کتب لغت، وقایة را به حفاظت\r\n\r\n\r\n\r\n[1]. فراهیدی، العین، ج 5، ص 238 و 239.\r\n\r\n[2]. لوئیس معلوف، المنجد، ص 915.","description":"","index":"29714","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80923","order":"61","text":"و صیانت معنا کرده، نوشته‌‌اند: «الوقایة: حفظ الشّی‌‌ء ممّا یؤذیه و یضرّه»؛[1] «وقایه یعنی نگه داشتن یک چیزی از آزاررسان‌‌ها و زیان‌‌آورها». ابن منظور نوشته است: وقتی می‌‌گویی «وقیت الشئ»، به این معناست که گفته باشی آن را از هر آزاری حفظ کردم.[2]\r\n\r\nقرآن کریم صیغه‌‌های مختلف این ماده را در همین معنا به کار برده است؛ از جمله می‌‌فرماید: {الَّذینَ یقُولُونَ رَبَّنا إِنَّنا آمَنَّا فَاغْفِرْ لَنا ذُنُوبَنا وَ قِنا عَذابَ النَّار }. (آل عمران: 16؛ ر.ک: بقره: 201) همچنین می‌‌فرماید: {قُوا أَنْفُسَكُمْ وَ أَهْلیكُمْ ناراً وَقُودُهَا النَّاسُ وَ الْحِجارَةُ}. (تحریم: 6) در این دو آیه، واژه «ق» و «قوا» فعل امر از ماده وقایة، به معنای «نگه دار» و «نگه دارید» به کار رفته است. نیز می‌‌فرماید: {وَ وَقاهُمْ رَبُّهُمْ عَذابَ الْجَحیمِ}. (طور: 18) در این آیه کریمه، کلمه «وقا» فعل ماضی است و به معنای «حفظ کرد» به کار رفته است. در مشتقات اسمی کلمه وقایه در قرآن کریم نیز معنای محافظت و نگهداری لحاظ شده است؛ مثلاً می‌‌فرماید: {...وَ مَا لَهُمْ مِنْ اللَّهِ مِنْ وَاقٍ} (رعد: 34) در این آیه، واژه «واقٍ» اسم فاعل از وقایة است. بنا بر آنچه گذشت، کلمه تقوا نیز حامل مفهوم حفظ و نگهداری است.\r\n\r\n2. مفهوم اصطلاحی\r\n\r\nبرخی برای واژه تقوا، در اصطلاح دینی، مفهومی متفاوت با معنای لغوی نشناخته‌‌اند.[3] ولی به نظر برخی دیگر، تقوا در اصطلاح شریعت، نگهداری نفس از مخالفت با فرامین الاهی است.\r\n\r\nملا صالح مازندرانی نوشته است: «تقوا در شریعت، خودداری از هر چیزی است که انسان را گناهکار می‌‌کند؛ اگر چه گناهی کوچک باشد».[4] \r\n\r\nسیدعلیخان کبیر نوشته است: «تقوا در شریعت، خودداری از هر چیزی است که در آخرت به انسان زیان می‌‌رساند».[5]\r\n\r\n\r\n\r\n[1]. راغب اصفهانی، مفردات، ص 881.\r\n\r\n[2]. ابن منظور، لسان العرب،‌‌‌ ج 15، ص 401.\r\n\r\n[3]. ر.ک: راغب اصفهانی، مفردات، ص 881.\r\n\r\n[4]. مازندرانی، شرح اصول کافی، ج 8، ص 164.\r\n\r\n[5]. مدنی شیرازی، ریاض السالکین، ج 2، ص 92.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80924","order":"62","text":"ابو هلال عسکری نوشته است: «تقوا نگهداری خویش است از آنچه شارع نهی کرده است؛ اعم از اینکه حرام باشد یا مکروه».[1]\r\n\r\nمشابه این تعریف‌‌ها به طور فراوان در سخنان امامان معصوم تکرار شده است؛ از جمله امیرالمؤمنین(ع) می‌‌فرماید: «اَلتَّقوَى اَن یتّقى‌‌ المَرءُ كلَّما یؤثِمُهُ»؛[2] «تقوا این است که انسان از هر چیزی که گناهکارش می‌‌کند، پرهیز کند» و در تعریف اهل تقوا می‌‌فرماید: «الْمُتَّقِی مَنِ اتَّقَى‌‌ الذُّنُوب»؛‌‌[3] «باتقوا کسی است که از گناهان بپرهیزد».\r\n\r\nنتیجه اینکه تقوا در اصطلاح شرعی عبارت است از: خودداری از هر چیزی که انسان را گناهکار می‌‌کند و این مهم، با ترک محرمات به دست می‌‌آید و با ترک برخی مباحات کامل می‌‌شود.[4]\r\n\r\n3. سنخ‌‌شناسی تقوا\r\n\r\nیکی از آگاهی‌‌های مفید برای شناخت موضوعات، آگاهی از سنخ آنهاست. آیا تقوا از سنخ وجود است یا مفهومی عدمی است؟ به عبارت دیگر، آیا تقوا کاری است که انسانِ باید انجام دهد؟ مثل خواندن و نوشتن! یا مفهومی است که از انجام ندادن‌‌های او برداشت می‌‌شود؟ مثل بی‌‌دقتی که از رفتارهای کسی انتزاع می‌‌شود! در صورتی که تقوا از امور عدمی باشد، ترک گناه ـ به هر صورت و به هر دلیل ـ تقوا نامیده می‌‌شود؛ مثلا اگر کسی بر اثر ناتوانی گناهان را ترک کرد، باتقواست. همین طور کسی که در خواب گناه نمی‌‌کند، با تقواست. ولی در صورتی که از امور وجودی باشد، ترک گناه فقط در صورتی تقوا نامیده می‌‌شود که مستند به اراده و خواست انسان باشد و کسی با تقوا نامیده می‌‌شود که می‌‌تواند گناه کند، ولی با خواست خود آن را ترک می‌‌کند.\r\n\r\nاز تعریف تقوا در لغت و اصطلاح، آیات قرآنی و احادیث معصومین استفاده می‌‌شود که تقوا امری وجودی است. از شواهد این مطلب اینکه قرآن کریم تقوا را به لباس تشبیه \r\n\r\n\r\n\r\n[1]. أبو هلال عسكری، الفروق اللغوية، ص137.\r\n\r\n[2]. آمدی، غرر الحكم، ص 125.\r\n\r\n[3]. آمدی، تصنیف غرر الحكم‏، ص 268.\r\n\r\n[4]. حیدری، کمال، التقوى فى القرآن دراسة فى الاثار الاجتماعية، ص 26.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80925","order":"63","text":"کرده است.[1] طبق این تشبیه، تقوا پوششی است که روح انسان را از ناملایمات حفظ می‌‌کند. در روایتی از علی(ع) آمده است: «مَنْ تَسَرْبَلَ أَثْوَابَ التُّقَى‌‌ لَمْ‌‌ یبْلَ‌‌ سِرْبَالُه»؛[2] «کسی که پوشش تقوا به تن کند، هیچ‌‌گاه پیراهنش نمی‌‌پوسد». منظور این است که لباس تقوا کهنه‌‌شدنی نیست. در حدیثی دیگر نیز می‌‌فرماید: «مَنْ تَعَرَّى مِنْ لِبَاسِ التَّقْوَى لَمْ یسْتَتِرْ بِشَی‌‌ءٍ مِنَ اللِّبَاس»؛[3] «کسی که از لباس تقوا عریان شد، هیچ لباسی او را نمی‌‌پوشاند». بنابراین تقوا چیزی است که انسان را می‌‌پوشاند و می‌‌دانیم امر عدمی چنین کارکردی ندارد.\r\n\r\nهمچنین در روایات، تقوا به سپر تشبیه شده است؛ علی(ع) می‌‌فرماید:«التَّقْوَى حِرْزٌ لِمَنْ‌‌ عَمِلَ بِهَا»؛[4] «تقوا حفاظ کسی است که به آن ملتزم باشد» و می‌‌فرماید: «اَوقی جنَّة التقوی»؛[5] «محکم‌‌ترین سپر تقواست». از این دسته احادیث نیز استفاده می‌‌شود که تقوا امری وجودی است؛ چون امر عدمی نمی‌‌تواند وسیله حفاظت انسان باشد.\r\n\r\nعلاوه بر این، تقوا محصولی از ایمان و عمل است و ایمان و عمل، اموری وجودی هستند؛ تعریف تقوا به «پرهیز» که امری وجودی است و «ملکه نفسانی» که نهاد پایدار در نفس آدمی است نیز به این دلیل است که تقوا امر وجودی است.\r\n\r\nاز آنچه گذشت، نتیجه می‌‌گیریم که تقوا خودداری عامدانه و آگاهانه از گناه است. بنابراین اگر کسی از سر ضعف و ناتوانی گناه نکند، باتقوا شمرده نمی‌‌شود.\r\n\r\n4. برابرنهاد تقوا\r\n\r\nبرابرنهاد تقوا فجور است. خداوند می‌‌فرماید: {وَنَفْسٍ وَمَا سَوَّاهَا، فَأَلْهَمَهَا فُجُورَهَا وَتَقْوَاهَا}؛ (شمس: 7و8) «سوگند به نفس و آن كس كه آن را درست كرد، سپس پلیدكارى و پرهیزگارى‌‌اش را به آن الهام كرد» و نیز می‌‌فرماید: {أَمْ نَجْعَلُ الْمُتَّقِینَ كَالْفُجَّارِ}؛ (ص: 28) «آیا پرهیزگاران را چون پلیدكاران قرار مى‌‌دهیم؟»\r\n\r\n\r\n\r\n[1]. اعراف: 26.\r\n\r\n[2]. ابن شعبه، تحف العقول، ص88.\r\n\r\n[3]. همان.\r\n\r\n[4]. آمدی، تصنیف غرر الحکم، ص 270.\r\n\r\n[5]. خوانساری، شرح فارسی غرر الحکم، ج 7، ص 414.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80926","order":"64","text":"ماده فجر، در اصل، بر شکافتنی دلالت می‌‌کند که همراه با آن، از شکاف پدید آمده چیزی آشکار شود؛ مثل شکافتن ظلمت و ظهور نور، شکافتن کوه و جوشش آب و شکافتن حالت اعتدال انسان و خروج رفتاری ناهنجار که موجب فسق انسان می‌‌شود.[1] بنابراین، وقتی این ماده در مورد رفتار انسان به کار می‌‌رود، بر ناهنجاری و ناشایستگی دلالت می‌‌کند؛ به همین دلیل قرآن کریم فاجر را در برابر نیکوکار و ملازم با کافر به کار برده است؛ چنان که می‌‌فرماید: {إِنَّ الْأَبْرَارَ لَفِی نَعِیمٍ، وَإِنَّ الْفُجَّارَ لَفِی جَحِیمٍ}؛ (انفطار: 13و14؛ مطففین: 7 و 18) «قطعاً نیكان به بهشت اندرند، و بى‌‌شك، بدكاران در دوزخند» و می‌‌فرماید: {أُوْلَئِكَ هُمْ الْكَفَرَةُ الْفَجَرَةُ}؛ (عبس: 42) «آنان همان كافران بدكارند».\r\n\r\nعلمای اخلاق، در تعریف اصطلاحی فجور، دو روش دارند: برخی فجور را به وسیله ذکر مصادیق آن، از قبیل زنا، شرب خمر، اشتغال به ملاهی و پوشیدن لباس حریر برای مردان تعریف کرده[2] و برخی نیز به مثابه یک ملکه به تعریف آن پرداخته‌‌اند. سیدعلیخان در تعریف ملکه فجور نوشته است: «هیئتی حاصل در نفس است که با آن کارهای خلاف شرع و مروت صورت می‌‌گیرد».[3]\r\n\r\n\r\n\r\n[1]. ابن فارس،‌‌‌ معجم مقائیس اللغة،‌‌‌ ج 4، ص 475.\r\n\r\n[2]. ر.ک: نراقی، جامع السعادات، ج 2، ص 140.\r\n\r\n[3]. مدنی شیرازی، رياض السالكين، ج 3، ص 484.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80927","order":"65","text":"خلاصه\r\n\r\n1. تقوا در لغت از وقایه، و به معنای حفظ و نگهداری است و در قرآن کریم نیز به این معنا به کار رفته است.\r\n\r\n2. تقوا در اصطلاح شرعی عبارت است از: خودداری از هر چیزی که انسان را گناهکار می‌‌کند و این مهم با ترک محرمات به دست می‌‌آید و با ترک برخی مباحات کامل می‌‌شود.\r\n\r\n3. تقوا از امور وجودی است؛ چون در قرآن و روایات، آثاری به آن نسبت داده شده که از امور عدمی برنمی‌‌آید.\r\n\r\n4. از آیات و احادیث استفاده می‌‌شود که تقوا خودداری عامدانه و آگاهانه از گناه است.\r\n\r\n5. برابر نهاد تقوا در قرآن کریم فجور است. فجور در اصطلاح عبارت از هیئتی نفسانی است که با آن کارهای خلاف شرع و مروت صورت می‌‌گیرد.\r\n\r\n\r\nپرسش\r\n\r\n1. در آیه کریمه {وَ قِنا عَذابَ النَّار} چه صیغه‌‌ای از وقایه، و به چه معنا استعمال شده است؟\r\n\r\n2. تقوا در اصطلاح شریعت با تقوای لغوی چه نسبتی دارد؟\r\n\r\n3. از تشبیه تقوا به لباس، درباره وجودی یا عدمی بودن تقوا، چه برداشتی می‌‌شود؟\r\n\r\n4. معنای لغوی فجور را توضیح دهید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80928","order":"66","text":"درس 8: اقسام و مراتب تقوا\r\n\r\nاز فراگیر انتظار می‌‌رود در پایان این درس بتواند:\r\n\r\n1. اقسام تقوا را بیان کند.\r\n\r\n2. مراتب تقوا را از دیدگاه دانشمندان و از متن حدیث امام صادق تشریح کرده و نحوه ترتیب آنها را تبیین کند.\r\n\r\nشناخت اقسام و مراتب تقوا به کنشگر اخلاقی این امکان را می‌‌دهد که خود را ارزیابی کرده، جایگاه خود را در مراعات تقوا بداند؛ به عبارتی دیگر، حرکت مکلف اخلاقی، با این آگاهی، حرکت در روشنایی است. بر این اساس، بحث از اقسام و مراتب تقوا یکی از مباحث تعیین کننده این حوزه است. ما در ادامه می‌‌کوشیم اقسام و مراتب تقوا را به طور مختصر بررسی کنیم.\r\n\r\n\r\n1. اقسام تقوا\r\n\r\nملاحظه آیات تقوا در قرآن کریم نشان می‌‌دهد تقوا از منظر قرآن دارای دو گونه است که تفاوت آنها ناشی از تفاوت منشأ و خاستگاه آنهاست. ما این دو قسم را به تناسب منشأ آنها، تقوای فطری و تقوای دینی می‌‌نامیم. منظور از تقوای فطری، حالتی درونی است که بر اثر التزام به احکام فطرت انسانی در نفس پدید می‌‌آید و منظور از تقوای دینی حالتی است که ناشی از التزام به احکام شریعت مقدس اسلام است.\r\n\r\nالف) تقوای فطری\r\n\r\nخداوند متعال انسان را با سرمایه اولیه آفریده است. قرآن کریم می‌‌فرماید: {وَ نَفْسٍ وَ مَا سَوَّاهَا، فَأَلْهَمَهَا فُجُورَهَا وَ تَقْوَاهَا}؛ (شمس: 7و8)","description":"","index":"29715","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80929","order":"67","text":" «سوگند به نفس و آن كس كه آن را درست كرد؛ سپس پلیدكارى و پرهیزگارى‌‌اش را به آن الهام كرد» و می‌‌فرماید: {وَ هَدَینَاهُ النَّجْدَینِ}؛ (بلد: 10) «و هر دو راه ‌‌(‌‌خیر و شر‌‌)‌‌ را بدو نمودیم». این قبیل آیات نشان می‌‌دهند که خداوند متعال به انسان یک سرمایه اولیه داده که می‌‌تواند با آن راه خود را پیدا کند.\r\n\r\nانسان‌‌ها در برخورد با این سرمایه اولیه دو دسته‌‌اند: یک دسته کسانی هستند که از این سرمایه اولیه استفاده می‌‌کنند و دسته دیگر کسانی هستند که این سرمایه را هدر می‌‌دهند. تاریخ نام کسانی را در خود ثبت کرده که در زمان جاهلیت، رفتاری مناسب داشتند و از کارهای جاهلانه پرهیز می‌‌کردند؛ از جمله عباس بن مرداس،[1] عثمان بن مظعون،‌‌[2] قیس بن عاصم منقری[3] و عامر بن الظرب[4] که در زمان جاهلیت شراب را بر خود حرام کرده بودند. همچنین امیة بن صلت ثقفی،[5] ورقة بن نوفل،[6] قس بن ساعده ایادی[7] و خالد بن سنان بن غیث[8] که از پرستش بت‌‌ها رویگردان شده، برخی از آنها آمدن رسول خدا را بشارت می‌‌دادند و برخی مضمون سوره توحید را بر مردم می‌‌خواندند.\r\n\r\nاین قبیل افراد، نه تنها در عقیده و عمل، که در صفات هم برجسته بودند و در میان قوم خویش به حکمت و دانایی شهرت داشتند و مردم حکم آنها را در مشاجرات و منازعات گردن می‌‌نهادند. همچنین حلیم بودند و غالباً از شرکت در خونریزی‌‌های جاهلانه پرهیز می‌‌کردند. منشأ تمایز این افراد از دیگران، چیزی جز استفاده از سرمایه‌‌های فطری خداداد نبود. قرآن کریم این تمایز را تقوا نامیده و در برخی آیات به آن اشاره کرده است؛ از جمله می‌‌فرماید: {ذَلِكَ الْكِتَابُ لَا رَیبَ فِیهِ هُدًى لِلْمُتَّقِینَ}؛ (بقره: 2) «این است كتابى كه در آن هیچ تردیدى نیست؛ مایه هدایت تقواپیشگان است».\r\n\r\n\r\n\r\n[1]. ابن عبدالبر، الاستیعاب،‌‌‌ ج 2، ص 819.\r\n\r\n[2]. مبارکفوری، تحفة الاحوذی، ج 4، ص 55.\r\n\r\n[3]. ابن ابی‌‌‌الدنیا، کتاب ذم المسکر، ص 38.\r\n\r\n[4]. زرکلی، الاعلام، ج3، ص 252.\r\n\r\n[5]. دینوری، ابن قتیبة، المعارف، ص 60.\r\n\r\n[6]. همان، ص 59.\r\n\r\n[7]. همان، ص 61.\r\n\r\n[8]. همان، ص 62.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80930","order":"68","text":"از این آیه کریمه استفاده می‌‌شود انسان در صورتی می‌‌تواند از نور قرآن کریم بهره بگیرد که به مرتبه‌‌ای از تقوا دست یافته باشد؛ مرتبه‌‌ای که پیش از تشرف به اسلام و بهره‌‌مندی از هدایت قرآن پیدا می‌‌شود. این مرتبه همان تقوای فطری است.\r\n\r\nخداوند می‌‌فرماید:\r\n\r\n{إِنَّ فِی اخْتِلَافِ اللَّیلِ وَالنَّهَارِ وَ مَا خَلَقَ اللَّهُ فِی السَّمَاوَاتِ وَ الْأَرْضِ لَآیاتٍ لِقَوْمٍ یتَّقُونَ} (یونس: 6)\r\n\r\nبه راستى، در آمد و رفت شب و روز و آنچه خدا در آسمان‌‌ها و زمین آفریده، براى مردمى كه پروا دارند، نشانه‌‌هایی وجود دارد.\r\n\r\nطبق این آیه کریمه، بهره‌‌مندی از آیات آفاقی خداوند متعال نیز منوط به مرتبه‌‌ای از تقواست. این مضمون در آیات دیگر به بیان‌‌های دیگر تکرار شده است؛ از جمله می‌‌فرماید:\r\n\r\n{أَلَمْ تَرَ أَنَّ الْفُلْكَ تَجْرِی فِی الْبَحْرِ بِنِعْمَتِ اللَّهِ لِیرِیكُم مِنْ آیاتِهِ إِنَّ فِی ذلِكَ لَآیاتٍ لِكُلِّ صَبَّارٍ شَكُور} (لقمان: 31)\r\n\r\nآیا ندیده‌‌اى كه كشتی‌‌ها به نعمت خدا در دریا روان مى‌‌گردند تا برخى از نشانه‌‌هاى ‌‌[‌‌قدرت‌‌]‌‌ خود را به شما بنمایاند؟ قطعاً در این ‌‌[‌‌قدرت‌‌نمایى،‌‌]‌‌ براى هر شكیباى سپاسگزارى، نشانه‌‌هاست.\r\n\r\nهمچنین می‌‌فرماید:\r\n\r\n{وَاللَّهُ أَنزَلَ مِنْ السَّمَاءِ مَاءً فَأَحْیا بِهِ الْأَرْضَ بَعْدَ مَوْتِهَا إِنَّ فِی ذَلِكَ لَآیةً لِقَوْمٍ یسْمَعُونَ } (نحل: 65)\r\n\r\nو خدا از آسمان آبى فرود آورد و با آن زمین را پس از پژمردنش زنده گردانید؛ قطعاً در این ‌‌[‌‌امر‌‌]‌‌ براى مردمى كه شنوایى دارند، نشانه‌‌اى است.\r\n\r\nصبر و شکر و شنوایی که در این دو آیه شرط درک و دریافت آیات آفاقی شمرده شده، عبارت دیگری از تقوای فطری است. بنابراین، تقوای فطری به معنای استفاده از سرمایه اولیه‌‌ای که خداوند متعال در وجود انسان نهاده، اولین مرتبه تقواست که پیش از ارسال رسل و تشریع شرایع به وجود می‌‌آید. ","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80931","order":"69","text":"ب) تقوای دینی\r\n\r\nتقوای دینی به معنای پرهیز از عذاب الاهی، به وسیله امتثال اوامر، خودداری از ارتکاب نواهی، شکر نعمت‌‌ها و صبر بر بلای خداوند متعال محقق می‌‌شود.[1] تقوا به این معنا یک مقام خاص دینی نیست؛ بلکه حالتی روحی است که با تمام مراتب و مقامات معنوی جمع می‌‌شود؛ به این معنا که هر مقام و مرتبه‌‌ای، تقوای ویژه خود دارد.[2]\r\n\r\n2. مراتب تقوا\r\n\r\nاز آیات و روایات استفاده می‌‌شود که تقوا دارای درجات است. قرآن کریم می‌‌فرماید: {...إِنَّ أَكْرَمَكُمْ عِنْدَ اللَّهِ أَتْقاكُمْ... }؛ (حجرات: 13) «گرامی‌‌ترین شما نزد پروردگار، متقی‌‌ترین شماست». واژه «اتقی» صفت تفضیلی است که علاوه بر دلالت اصلی خود، یعنی افزونی وصف در موضوع، به طور ضمنی بر قابلیت اشتداد ماده خود نیز دلالت می‌‌کند. در غیر این صورت، صیغه تفضیلی از این ماده بی‌‌معنا خواهد بود؛ به همین دلیل است که کسی از ماده‌‌ای مثل شجر و حجر، صیغه تفضیلی نمی‌‌سازد.\r\n\r\nافزون بر این، تقوا در برخی روایات به کثرت و قلت و ضعف و شدت توصیف شده است. امیرالمؤمنین(ع) می‌‌فرماید: «كَثْرَةُ التُّقَى عُنْوَانُ وُفُورِ الْوَرَع»؛[3] «زیادی تقوا نشانه فراوانی ورع است» و می‌‌فرماید: «اتَّقِ اللَّهَ بَعْضَ التُّقَى وَ إِنْ قَلَّ...»؛[4] «یعنی تقوای الهی پیشه کن، اگر چه کم باشد». امام صادق(ع) می‌‌فرماید: «إِنَّمَا أَصْحَابِی مَنِ اشْتَدَّ وَرَعُهُ»؛[5] «یار من کسی است که ورعش شدید باشد». این توصیفات نشان می‌‌دهند که تقوا دارای درجاتی است. بر این اساس، طبق نقل مصباح الشریعة، پیش از همه امام صادق(ع) تقوا را درجه‌‌بندی کرد و از آن پس نیز علما با حوزه‌‌های تخصصی متفاوت، هر یک مطابق با نوع نگاه خود، برای تقوا مراتبی ذکر کرده‌‌اند. ما در ادامه تعدادی از ترتیبات را نقل می‌‌کنیم و آن‌‌گاه مراتب تقوا در قرآن را بررسی می‌‌کنیم.\r\n\r\n\r\n\r\n[1]. طباطبایی، المیزان، ج 3، ص 367.\r\n\r\n[2]. همان، ج 6، ص 129.\r\n\r\n[3]. آمدی، غرر الحکم‏، ص268.\r\n\r\n[4]. حر عاملی، وسائل الشیعة، ج15، ص242.\r\n\r\n[5]. کلینی، كافی، ج2، ص77.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80932","order":"70","text":"الف) درجات تقوا از نگاه عالمان اسلامی\r\n\r\nمرحوم مجلسی در شرح روایتی از امام باقر(ع)، با استناد به قائل نامعلومی، برای ورع چهار درجه ذکر کرده است:[1]\r\n\r\nنخست ورع تائبین، به معنای رفتاری که انسان را از حد فسق بیرون می‌‌آورد و موجب می‌‌شود شهادتش در محکمه پذیرفته شود؛\r\n\r\nدوم ورع صالحان که عبارت است از: ترک شبهات از بیم وقوع در محرمات؛\r\n\r\nسوم ورع اهل تقوا، که حلال را ترک می‌‌کنند، مبادا که به حرام منجر شود؛ مثل اینکه از ترس وقوع در غیبت، درباره مردمان سخن نمی‌‌گویند؛\r\n\r\nچهارم ورع سالکان که عبارت است از: اعراض از غیر خدا از ترس اینکه ساعتی از عمر را در راهی صرف کنند که به خدا نزدیک‌‌ترشان نکند.[2]\r\n\r\nدرباره این ترتیب دو نکته گفتنی است: نخست اینکه این ترتیب درباره ورع است که با تقوا هم‌‌خانواده و قریب‌‌المعنی است و دوم اینکه تقوا خود یکی از مراتب این ترتیب است.\r\n\r\nمرحوم نراقی این ترتیب را به طور دقیق‌‌تر، از عالمی که نامش را نبرده، نقل کرده است. او نوشته است: ورع و تقوا چهار درجه دارد:\r\n\r\nاول پرهیز اهل عدالت؛ یعنی پرهیز از هر چیزی که موجب فسق می‌‌شود؛ یعنی افعالی که در شرع مقدس گناه شمرده می‌‌شوند؛\r\n\r\nدوم پرهیز صالحان؛ یعنی پرهیز از هر چیز مشتبه که حلال بودنش روشن نیست؛\r\n\r\nسوم پرهیز از هر چیزی که ممکن است به انجام حرام یا شبهه‌‌ناکی منتهی شود؛\r\n\r\nچهارم پرهیز صدیقین؛ یعنی پرهیز از هر کاری که برای خدا نباشد، اگر چه خودش حلال باشد و حتی به کار شبهه‌‌ناکی هم منتهی نشود.[3]\r\n\r\n\r\n\r\n[1]. «لَيْسَ بَيْنَ اللَّهِ وَ بَيْنَ أَحَدٍ قَرَابَةٌ أَحَبُّ الْعِبَادِ إِلَى اللَّهِ عَزَّ وَ جَلَّ وَ أَكْرَمُهُمْ عَلَيْهِ أَتْقَاهُمْ وَ أَعْمَلُهُمْ بِطَاعَتِه»؛ «خدا با هیچ کس خویشاوندی ندارد؛ محبوب‌‌‌ترین و گرامی‌‌‌ترین بندگان نزد خدا با‌‌‌تقواترین ایشان است‏» (کلینی، کافی، ج 2، ص 74).\r\n\r\n[2]. مجلسی، مرآة العقول، ج8، ص52.\r\n\r\n[3]. نراقی، جامع السعادات، ج 2، ص 138 ـ 139.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80933","order":"71","text":"به نظر می‌‌رسد مرحوم نراقی، برای اجتناب از اطلاق نام تقوا بر یکی از مراتب آن، بر مرتبه سوم نامی ننهاده است.\r\n\r\nمرحوم سیدعلیخان کبیر تقوا را مانند توبه به سه درجه تقسیم کرده است:\r\n\r\nاول اجتناب از چیزی که موجب عذاب جاوید است؛ یعنی کفر؛\r\n\r\nدوم پرهیز از هر گناهی؛ حتی گناهان کوچک؛ چه انجام حرامی باشد و چه ترک واجبی؛\r\n\r\nسوم پاکسازی درون از هر چیزی که قلب را به خود مشغول، و از خدا غافل می‌‌کند.[1]\r\n\r\nبا دقت در مفاهیم این عبارات به ظاهر متفاوت، فهمیده می‌‌شود که بین آنها تفاوت جوهری وجود ندارد. آنچه باعث تفاوت این عبارات شده، یکی اجمال و تفصیل در ذکر طبقات است و دیگر نقطه عزیمت که در بعضی پرهیز از کفر و در برخی پرهیز از حرام است.\r\n\r\nب) درجات تقوا در گفتار امام صادق(ع)\r\n\r\nدر این گفتار درجات و مراتب تقوا را، که در کتاب مصباح الشریعة از امام صادق(ع) نقل شده است، مورد بحث قرار می‌‌دهیم. امام صادق(ع) می‌‌فرماید:\r\n\r\nالتَّقْوَى عَلَى ثَلَاثَةِ أَوْجُهٍ تَقْوَى بِاللَّهِ فِی اللَّهِ وَ هُوَ تَرْكُ الْحَلَالِ فَضْلًا عَنِ الشُّبْهَةِ وَ هُوَ تَقْوَى خَاصِّ الْخَاصِّ وَ تَقْوَى مِنَ اللَّهِ وَ هُوَ تَرْكُ الشُّبُهَاتِ فَضْلًا عَنْ حَرَامٍ وَ هُوَ تَقْوَى الْخَاصِّ وَ تَقْوَى مِنْ خَوْفِ النَّارِ وَ الْعِقَابِ وَ هُوَ تَرْكُ الْحَرَامِ وَ هُوَ تَقْوَى الْعَام.[2]\r\n\r\nتقوى بر سه نوع است: یكى تقواى در راه خدا و از براى خدا، از هر چه غیر خدا گذشتن؛ و هر كه به این مرتبه رسید، حلال را ترك مى‌‌كند؛ چون می‌‌ترسد به حرام یا شبهه بیفتد و این مرتبه، بالاترین مرتبه تقواست و این را «تقواى خاصّ الخاصّ» مى‌‌گویند. دوم تقواى من اللَّه است (پروا از خدا)؛ این مرتبه گذشتن از شبهه است؛ به خاطر خوف از حرام، و این تقواى خواصّ است؛ سوم تقواى از جهنّم و عذاب است؛ یعنى ترك حرام \r\n\r\n\r\n\r\n[1]. مدنی شیرازی، ریاض السالکین، ج2، ص 93 و ج 4، ص 390.\r\n\r\n[2]. مجلسی، بحار الانوار، ج 67، ص 295.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80934","order":"72","text":"به خاطر ترس از عذاب و عقاب، و این تقواى عام است.[1]\r\n\r\nما هر یک از این مراتب را به طور مختصر شرح می‌‌دهیم.\r\n\r\nیک‌‌ _  تقوای أخص (خاص الخاص)\r\n\r\nتقوای خاص الخاص آن است که انسان از عمل حلال پرهیز کند؛ زیرا بیم آن دارد که به مشتبه یا حرام منتهی شود. حلیت در اینجا یک حکم ظاهری نیست، بلکه چه بسا حکم واقعی باشد؛ یعنی گاهی انسان می‌‌داند که یک عمل واقعاً حلال است، ولی از آن پرهیز می‌‌کند؛ زیرا بیم دارد که به مشتبه یا حرام کشیده شود. در نتیجه، تقوای خاص الخاص، ملکه پرهیز از عمل حلال است. پیغمبر اکرم(ص) به ابوذر فرمود:\r\n\r\nیا أَبَا ذَرٍّ إِنَّ الْمُتَّقِینَ الَّذِینَ یتَّقُونَ اللَّهَ مِنَ الشَّی‌‌ءِ لَا یتَّقَى مِنْهُ خَوْفاً مِنَ الدُّخُولِ فِی الشُّبْهَة.[2]\r\n\r\nاهل تقوا کسانی هستند که از ترس گرفتاری به شبهه، در مواردی که جای پرهیز نیست، از خدا پروا می‌‌کنند.\r\n\r\nاین همان تقوای خاص الخاص است. در روایت دیگری می‌‌فرماید:\r\n\r\nإِنَّمَا سُمِّی الْمُتَّقُونَ الْمُتَّقِینَ لِتَرْكِهِمْ عَمَّا لَا بَأْسَ بِهِ حَذْراً مِمَّا بِهِ الْبَأْسُ.[3]\r\n\r\nمتقین را متقین نامیده‌‌اند، زیرا اینها اعمالی را ترک می‌‌کنند که انجام آن اشکال ندارد؛ از ترس اینکه به عملی مبتلا بشوند که اشکال دارد.\r\n\r\nمقصود از «تقوای شایسته» در قرآن کریم نیز همین درجه از تقواست. می‌‌فرماید:\r\n\r\n{یا أَیهَا الَّذینَ آمَنُوا اتَّقُوا اللَّهَ حَقَّ تُقاتِهِ وَ لا تَمُوتُنَّ إِلاَّ وَ أَنْتُمْ مُسْلِمُونَ} (آل عمران: 102)\r\n\r\nای کسانی که ایمان آورده‌‌اید، از خدا چنان پروا کنید که شایسته است و نمیرید، مگر اینکه مسلمان باشید.\r\n\r\n\r\n\r\n[1]. شرح مصباح الشريعة، ترجمه عبدالرزاق گيلانى، ص499.\r\n\r\n[2]. نوری، مستدرك‏الوسائل، ج11، ص264.\r\n\r\n[3]. همان، ص268.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80935","order":"73","text":"دو ـ تقوای خاص\r\n\r\nمرتبه دوم تقوا، به بیان امام صادق، «تقوی من الله» یا تقوای «خاص» است و آن عبارت از ترک شبهات است. این تقوا مال همه نیست؛ گروه خاصی چنین تقوایی را تحصیل می‌‌کنند. امام صادق(ع) می‌‌فرماید: «أَوْرَعُ النَّاسِ مَنْ وَقَفَ عِنْدَ الشُّبْهَة»؛[1] «با ورع‌‌ترین مردم کسی است که وقتی به عمل شبهه‌‌ناک رسید، توقف کند و وارد عمل نشود».\r\n\r\nسه _  تقوای عامّ\r\n\r\nدرجه سوم تقوا، تقوای عام است؛ یعنی اینکه انسان ملکه پرهیز از حرام و ملکه عمل به واجبات داشته باشد. تقوای او از ترس آتش و عذاب است که همان ترک حرام است و این تقوای عمومی است. به این مرتبه تقوای عام گفته شده است؛ چون بیشتر اهل تقوا به مراعات این مرحله موفق می‌‌شوند.\r\n\r\nحَفْص بن غیاث گوید که از امام صادق(ع) پرسیدم: «باتقوا کیست»؟ فرمود: َ «الَّذِی یتَوَرَّعُ عَنْ مَحَارِمِ اللَّهِ عَزَّ وَ جَلَّ»؛[2] «آن کس که از امور حرام پرهیز می‌‌کند». امام در اینجا عمل به واجبات را نفرمود؛ چون ترک واجب هم یک حرام است. پس عمل به واجب در «ترک حرام» مندرج است؛ مثلاً نماز خواندن واجب است و ترکش حرام است. شخص با ورع کسی است که از حرام‌‌های الهی اجتناب کند که ترک نماز هم یکی از آنهاست. این مطلب، با بیان دیگری از امام صادق(ع) تأیید شده است. آن حضرت در پاسخ سوالی درباره تفسیر تقوا فرمود: «أَنْ لَا یفْقِدَكَ اللَّهُ حَیثُ أَمَرَكَ وَ لَا یرَاكَ حَیثُ نَهَاكَ»؛[3] «تقوا آن است که در اوامر الهی غایب نباشی و در نواهی پروردگار حاضر نباشی».\r\n\r\nمطابق روایات موجود، این درجه نازله تقوا نیز ارزشمند است. بلکه اصل و اساس تقوا همین درجه است. امیرالمؤمنین(ع) می‌‌فرماید: «أَصْلُ الْوَرَعِ تَجَنُّبُ الْآثَامِ وَ التَّنَزُّهُ عَنِ الْحَرَام‌‌»؛[4] «اساس ورع این است که از گناه بپرهیزی و از حرام پاک بمانی». همین درجه \r\n\r\n\r\n\r\n[1]. حر عاملی، وسائل‏الشيعة، ج27، ص162. نظیر این بیان از امام علی(ع) نیز رسیده است؛ ر.ک: «الْوَرَعُ الْوُقُوفُ عِنْدَ الشُّبْهَةِ». (مستدرك‏الوسائل، ج17، ص324)\r\n\r\n[2]. کلینی، کافی، ج2، ص77.\r\n\r\n[3]. مجلسی، بحار الأنوار، ج 67، ص 285.\r\n\r\n[4]. آمدی، غرر الحکم‏، ص273.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80936","order":"74","text":"است که زمینه دست‌‌یابی به درجات بالاتر را ایجاد می‌‌کند؛ به همین دلیل، در روایات، این درجه ورع نافع‌‌ترین درجه شمرده شده است. امام صادق(ع) می‌‌فرماید: «لَا وَرَعَ أَنْفَعُ مِنْ تَجَنُّبِ مَحَارِمِ اللَّه‌‌»؛[1] «هیچ ورعی از پرهیز محرمات الاهی نافع‌‌تر نیست».\r\n\r\n3. مراتب فرعی تقوا\r\n\r\nمراتبی که تا اینجا نام بردیم، مراتب اصلی تقواست. ولی هریک از این مراتب، خود دارای درجات و مراتبی هستند؛ مثلاً مرتبه سوم خود به اعتبار نوع یا تعداد گناهانی که انسان از آنها می‌‌پرهیزد، دارای مراتبی است. انسان ممکن است کبائر را ترک ‌‌کند، ولی نتواند از صغایر خودداری کند. در این صورت این شخص نسبت به کبائر باتقوا، و نسبت به صغائر بی‌‌تقواست. ولی همین تقوای ناتمام، تحت تقوای عام قرار می‌‌گیرد. همین طور کسی که نسبت به یک معصیت کبیره خاص برای خودش تقوا و ورع تحصیل کرده، ولی نمی‌‌تواند از گناه کبیره دیگری بپرهیزد، نسبت به این معصیت‌‌ خاص ورع و تقوا دارد و تحت همین درجه تقوا قرار می‌‌گیرد؛ امّا این درجه را به طور کامل ندارد. پس همین درجه از تقوا خودش قابل کم و زیاد شدن، و شدت و ضعف است. آنکه تمام معاصی، اعم از صغیره و کبیره را ترک می‌‌کند، بالاترین مرتبه از تقوای عام را دارد. بنابراین می‌‌‌‌توان گفت تقوا دارای درجات سه‌‌گانه است و هر درجه، خود دارای مراتب است.\r\n\r\n\r\n\r\n[1]. کلینی، کافی، ج 8، ص244.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80937","order":"75","text":"خلاصه\r\n\r\n1. تقوای فطری عبارت است از استفاده از سرمایه‌‌های اولیه انسانی.\r\n\r\n2. تقوای دینی عبارت است از پرهیز از عذاب الاهی، به وسیله امتثال اوامر، خودداری از ارتکاب نواهی، شکر نعمت‌‌ها و صبر بر بلای خداوند متعال.\r\n\r\n3. از ظاهر آیات و روایات استفاده می‌‌شود که حقیقت تقوا اشتدادپذیر است.\r\n\r\n4. اندیشمندان اسلامی تقوا را رتبه‌‌بندی کرده‌‌اند، ولی تفاوت آنها تنها در دو چیز است که هیچ یک به حقیقت تقوا ارتباط ندارد: «یکی اجمال و تفصیل در ذکر طبقات و دیگر نقطه عزیمت که در بعضی پرهیز از کفر و در برخی پرهیز از حرام است».\r\n\r\n5. امام صادق(ع) تقوا را در سه مرتبه عام، خاص و اخص رتبه‌‌بندی کرده است که هر یک از مراتب تقوا خود دارای مراتبی است.\r\n\r\n\r\nپرسش\r\n\r\n1. منشأ تفاوت اقسام تقوا چیست؟\r\n\r\n2. تقوای فطری را تعریف کنید.\r\n\r\n3. چرا برخی افراد، در زمان جاهلیت، از زشتی‌‌ها پرهیز می‌‌کردند؟\r\n\r\n4. یک آیه از قرآن، که بر اشتدادپذیری تقوا دلالت می‌‌کند، نقل و تحلیل کنید.\r\n\r\n5. تقوای اهل عدالت در سخن نراقی، با کدام یک از مراتب تقوا در سخن مجلسی مطابقت دارد؟\r\n\r\n6. این سخن رسول خدا(ص) «الَّذِینَ یتَّقُونَ اللَّهَ مِنَ الشَّی‌‌ءِ لَا یتَّقَى مِنْهُ» بر چه مرتبه‌‌ای از تقوا دلالت دارد؟ توضیح دهید.\r\n\r\n7. تقوای خاص را تعریف کنید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80938","order":"76","text":"درس 9: زمینه‌‌ها و عوامل تقوا\r\n\r\nاز فراگیر انتظار می‌‌رود در پایان این درس بتواند:\r\n\r\n1. زمینه‌‌ها و عوامل پیدایش و توسعه تقوا در نفس آدمی را بیان کند.\r\n\r\n2. با استفاده از نصوص، درباره تأثیر هر یک از زمینه‌‌ها و عوامل تقوا در پیدایش یا گسترش آن استدلال کند.\r\n\r\nتقوا برای پیدا شدن در نفس انسان، نیازمند زمینه‌‌ها و اسباب خاصی است؛ همان طور که تبدیل حالات گذرا و تمایل‌‌های مقطعی ترک گناه به نهاد ثابت نفسانی تقوا، نیازمند طی فرایندی طبیعی است که از مسیر توسعه زمینه‌‌ها و تقویت اسباب و علل آن می‌‌گذرد.\r\n\r\nتقوا فضیلتی است که در نفس انسان پدید می‌‌آید و پرهیز نتیجه‌‌ای است که این فضیلت نفسانی، در حوزه عمل، از خود نشان می‌‌دهد. بنابراین زمینه‌‌های پیدایش تقوا را باید در بینش‌‌ها و گرایش‌‌های انسان جست‌‌وجو کرد. بر این اساس، ما در این مبحث باید به این پرسش پاسخ دهیم که انسان باید دارای چه بینش‌‌ها، گرایش‌‌ها و چه سجایا و ملکاتی باشد که نهاد تقوا را در نفس، و قدرت پرهیز در عمل را نتیجه دهد. در ادامه درباره چند عامل سخن می‌‌گوییم.","description":"","index":"29716","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80939","order":"77","text":"1. ایمان به خدا\r\n\r\nتقوا به معنای پروای از خداست. پروا همیشه در بستری از درکِ حضور و آگاهی شخص مقابل صورت می‌‌گیرد. از کسی که حاضر نیست یا نمی‌‌بیند و نمی‌‌داند، پروا نمی‌‌شود؛ پس اولین و مهم‌‌ترین زمینه پیدایش و رشد تقوا، ایمان به خدا و حضور و آگاهی اوست؛ به همین دلیل قرآن کریم در کنار دعوت به تقوا، معمولاً مخاطب خود را به این قبیل معارف نیز توجه می‌‌دهد؛ از جمله می‌‌فرماید:\r\n\r\n{وَ اتَّقُوا اللَّهَ وَ اعْلَمُوا أَنَّ اللَّهَ بِمَا تَعْمَلُونَ بَصِیرٌ} (بقره: 233)\r\n\r\nاز خدا پروا کنید و بدانید خدا کارهای شما را می‌‌بیند.\r\n\r\n{وَ اتَّقُوا اللَّهَ إِنَّ اللَّهَ خَبِیرٌ بِمَا تَعْمَلُونَ}، (مانده: 8)\r\n\r\nو از خدا پروا دارید كه خدا از کارهای شما آگاه است.\r\n\r\n{وَ اتَّقُوا اللَّهَ إِنَّ اللَّهَ عَلِیمٌ بِذَاتِ الصُّدُورِ} (مائده: 7)\r\n\r\nو از خدا پروا دارید كه خدا به راز دل‌‌ها آگاه است.\r\n\r\nتفاوت تعبیر در این آیات، تنها تفنن در عبارت نیست؛ بلکه برای اشاره به گستره عرضی و نفوذ طولی علم الاهی هم هست. خداوند متعال آگاه است به هر ذره و کمتر از ذره‌‌ای که در گوشه و کنار عالم وجود دارد و به هر کاری که انسان انجام می‌‌دهد و هر قصد و نیتی که از قلبش خطور می‌‌کند؛ چنان که می‌‌فرماید:\r\n\r\n{وَ مَا یعْزُبُ عَنْ رَبِّكَ مِنْ مِثْقَالِ ذَرَّةٍ فِی الْأَرْضِ وَ لَا فِی السَّمَاءِ وَ لَا أَصْغَرَ مِنْ ذَلِكَ وَ لَا أَكْبَرَ إِلَّا فِی كِتَابٍ مُبِینٍ} (یونس: 61)\r\n\r\nو هم وزن ذرّه‌‌اى، نه در زمین و نه در آسمان، از پروردگار تو پنهان نیست، و نه كوچك‌‌تر و نه بزرگ‌‌تر از آن چیزى نیست؛ مگر اینكه در كتابى روشن ‌‌[‌‌درج شده‌‌]‌‌ است.\r\n\r\nولی این گستره پهناور، تنها یک چهره از علم الاهی است؛ چهره دیگر آن احاطه علمی و آگاهی از تمام شئون وجودی هر پدیده است که مستند به احاطه قیومی حضرت پروردگار است.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80940","order":"78","text":"2. ایمان به آخرت\r\n\r\nیکی دیگر از زمینه‌‌ها و عوامل تقوا، ایمان به زندگی اخروی و نظام کیفر و پاداش الاهی است؛ به همین دلیل، قرآن کریم در کنار سفارش به تقوا در برخی آیات، روز قیامت و در برخی دیگر عذاب‌‌هایی را که برای گناهکاران آماده شده را یادآوری می‌‌کند:\r\n\r\n{وَ اتَّقُوا یوْمًا لَا تَجْزِی نَفْسٌ عَنْ نَفْسٍ شَیئًا وَ لَا یقْبَلُ مِنْهَا شَفَاعَةٌ وَ لَا یؤْخَذُ مِنْهَا عَدْلٌ وَ لَا هُمْ ینصَرُونَ} (بقره: 48)\r\n\r\nو بترسید از روزى كه هیچ كس چیزى [از عذاب خدا‌‌] را از كسى دفع نمى‌‌كند و نه از او شفاعتى پذیرفته، و نه به جاى وى بدلى گرفته مى‌‌شود و نه یارى خواهند شد.\r\n\r\nتصور درست روز قیامت، چنان که در این آیه مبارکه مطرح شده، انسان را به تقوا می‌‌خواند. روزی که هیچ کس نمی‌‌تواند مانع عذاب دیگری شود، وساطت کسی پذیرفته نمی‌‌شود، هیچ بدلی از انسان پذیرفته نمی‌‌شود و هیچ کمکی از هیچ‌‌جا نمی‌‌رسد. این‌‌ همه، غیر از هراسی است که انسان مؤمن از مواجهه با خدا و قیام در محضر او دارد. قرآن کریم برای تشویق مخاطبان به تقوا از این اصل معرفتی هم بهره گرفته، می‌‌فرماید:\r\n\r\n{وَ اتَّقُوا یوْمًا تُرْجَعُونَ فِیهِ إِلَى اللَّهِ ثُمَّ تُوَفَّى كُلُّ نَفْسٍ مَا كَسَبَتْ} (بقره: 281)\r\n\r\nو بترسید از روزى كه در آن، به سوى خدا بازگردانده مى‌‌شوید. سپس به هر كسى ‌‌[‌‌پاداش‌‌]‌‌ آنچه به دست آورده، به طور کامل داده می‌‌شود.\r\n\r\n3. خوف (بیم)\r\n\r\nیکی از اسبابی که باعث ترک گناه و پیدایش تقوا می‌‌شود، خوف- به معنای ترس عاقلانه- از عقاب اخروی است. بیم دادن مخاطبان از نتیجه بد اعمال و کیفرهای اخروی، یکی از شیوه‌‌های تربیتی است که قرآن کریم به فراوانی از آن بهره گرفته است. خودِ قرآن درباره استفاده از این روش می‌‌فرماید:\r\n\r\n{وَ كَذلِكَ أَنْزَلْناهُ قُرْآناً عَرَبِیا وَ صَرَّفْنا فیهِ مِنَ الْوَعیدِ لَعَلَّهُمْ یتَّقُونَ أَوْ یحْدِثُ لَهُمْ ذِكْراً} (طه: 113)\r\n\r\nو این گونه آن را قرآنى عربى نازل كردیم و انواع تهدیدها را به عبارات و بیانات مختلف آوردیم، شاید آنها تقوا پیشه كنند یا براى آنان تذكرى پدید آید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80941","order":"79","text":"{لَهُمْ مِنْ فَوْقِهِمْ ظُلَلٌ مِنْ النَّارِ وَمِنْ تَحْتِهِمْ ظُلَلٌ ذَلِكَ یخَوِّفُ اللَّهُ بِهِ عِبَادَهُ یا عِبَادِ فَاتَّقُونِ} (زمر: 15 و 16)\r\n\r\nاز بالاى سر چترهایى از آتش و در زیر پا طبقاتى از آتش دارند؛ خدا با این آیات بندگانش را بیم می‌‌دهد. ای بنده‌‌های من تقوا پیشه کنید.\r\n\r\nبرقرار شدن رابطه بین خوف و تقوا در این آیه کریمه نشان می‌‌دهد انسان خائف از خطر می‌‌پرهیزد و تقوا پیشه می‌‌کند. عذابی که خداوند متعال برای گناهکاران در نظر گرفته، اگر با همه ابعادی که قرآن کریم معرفی کرده، تصور شود، انسان را به تقوا هدایت می‌‌کند. می‌‌فرماید: {فَاتَّقُوا النَّارَ الَّتِی وَقُودُهَا النَّاسُ وَ الْحِجَارَةُ أُعِدَّتْ لِلْكَافِرِینَ}؛ (بقره: 24) «پس از آن آتشى كه سوختش مردمان و سنگ‌‌ها هستند و براى كافران آماده شده، بپرهیزید».\r\n\r\nبنابراین صحیح است که بگوییم خوف یکی از زمینه‌‌های پیدایش تقواست. ایمان به مبدأ و معاد و مضمون رسالت انبیا باعث می‌‌‌‌شود که انسان نسبت به پیامد اعمال زشت خود خوف پیدا کند. اگر انسان معاد را باور کند و به زندگی اخروی ایمان داشته باشد و بداند در آنجا پاداش و کیفر اعمالش را خواهد دید، از ارتکاب اعمالی که موجب عقاب و عذاب می‌‌شوند، می‌‌ترسد و از معاصی اجتناب می‌‌کند؛ بدین ترتیب، بیم از عقوبت اعمال موجب می‌‌شود انسان از نافرمانی خدا پرهیز کند.\r\n\r\nاین مرتبه تقوا، با آنکه به خودی خود مرتبه‌‌ای بلند است، در مقایسه با مراتب بالاتر پست می‌‌نماید. امیرالمؤمنین(ع) عبادت و فرمانبری از روی خوف را عبادت بردگان نامیده است: «وَ إِنَّ قَوْماً عَبَدُوا اللَّهَ رَهْبَةً فَتِلْكَ عِبَادَةُ الْعَبِیدِ»؛[1] «گروهی خدا را از سر ترس عبادت می‌‌کنند، این عبادت بردگان است».\r\n\r\n\r\n\r\n[1]. حر عاملی، وسائل‏الشيعة، ج1، ص63.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80942","order":"80","text":"4. رجا (امید)\r\n\r\nایجاد و پرورش امید در مخاطبان روش دیگری است که قرآن کریم برای تربیت انسان‌‌ها به فراوانی به کار برده است. تلاش برای گرفتن پاداش و تحمّل محرومیت، به امید برخورداری بیشتر از فطریات انسان است. قرآن کریم با توجه به این ویژگی انسان به مخاطبان خود وعده نعمت داده است؛ از جمله می‌‌فرماید:\r\n\r\n{قُلْ أَ ؤُنَبِّئُكُمْ بِخَیرٍ مِنْ ذَلِكُمْ لِلَّذِینَ اتَّقَوْا عِنْدَ رَبِّهِمْ جَنَّاتٌ تَجْرِی مِنْ تَحْتِهَا الْأَنْهَارُ خَالِدِینَ فِیهَا} (آل عمران: 15)\r\n\r\nبگو آیا شما را از چیزى آگاه كنم كه از این [سرمایه‌‌هاى مادى] بهتر است؟ براى كسانى كه پرهیزكارى پیشه كرده‌‌اند، نزد پروردگارشان باغ‌‌هایى است كه از پاى درختانشان نهرها مى‌‌گذرد؛ همیشه در آن خواهند بود.\r\n\r\n{وَ لَوْ أَنَّهُمْ آمَنُوا وَ اتَّقَوْا لَمَثُوبَةٌ مِنْ عِنْدِ اللَّهِ خَیرٌ لَوْ كانُوا یعْلَمُونَ} (بقره: 103)\r\n\r\nاگر ایمان مى‌‌آوردند و تقوا پیشه مى‌‌كردند، پاداشى كه نزد خدا بود، براى آنان از همه این امور بهتر بود، اگر توجه داشتند.\r\n\r\nتعبیر «لَمَثُوبَةٌ» (پاداشى) نوعی تطمیع است؛ چون اگر امید در دل پیدا شود، انسان خودداری می‌‌کند و اوامر مولایش را از روی شوق به ثواب، اطاعت می‌‌‌‌کند. بنابراین، می‌‌توان گفت امید زمینه‌‌ساز تقواست.\r\n\r\nاین مرتبه تقوا اگر چه نسبت به مرتبه پیشین برتر است، در مقایسه با مرتبه نهایی، پست‌‌تر است. امیرالمؤمنین(ع) عبادت به امید پاداش را عبادت تجار نامیده است: «إِنَّ قَوْماً عَبَدُوا اللَّهَ رَغْبَةً فَتِلْكَ عِبَادَةُ التُّجَّارِ»؛[1] «گروهی خدا را از سرِ امید پرستیدند؛ این عبادت تاجران است».\r\n\r\n5. حیا از پروردگار\r\n\r\nحیا از درک حضور و آگاهی خدا ناشی می‌‌شود. کسی که خدا را حاضر بداند و معتقد باشد که به کارهای ما آگاه است، از او حیا می‌‌کند و حیا موجب می‌‌شود از مخالفت با خدا خودداری کند؛ به همین دلیل قرآن کریم، با بیان‌‌های خود، اصرار دارد نزدیکی خدا \r\n\r\n\r\n\r\n[1]. همان.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80943","order":"81","text":"با انسان و همراهی‌‌اش را با او به مخاطبان خود القا کند؛ از جمله می‌‌فرماید:\r\n\r\n{وَ نَحْنُ أَقْرَبُ إِلَیهِ مِنْ حَبْلِ الْوَرِیدِ} (ق: 16)\r\n\r\nما از شاهرگ ‌‌[‌‌او‌‌]‌‌ به او نزدیك‌‌تریم.\r\n\r\n{وَ هُوَ مَعَكُمْ أَینَ مَا كُنْتُمْ وَ اللَّهُ بِمَا تَعْمَلُونَ بَصِیرٌ} (حدید: 4)\r\n\r\nو هر كجا باشید، او با شماست و خدا کارهای شما را می‌‌بیند.\r\n\r\n6. محبت خدا\r\n\r\nیکی از عوامل و زمینه‌‌های تقوا، محبت خداست. کسی که خدا را دوست داشته باشد، نمی‌‌تواند با او مخالفت کند. برای تابیدن نور محبت خدا به قلب، کافی است در دو حوزه بیندیشیم: «نخست آنچه خدا دارد و دوم رفتاری که با ما می‌‌کند». در باب اول همه اسباب محبت را به طور کامل و فراتر از کامل، در ذات اقدس الاهی می‌‌یابیم. خدا زیباست و انسان زیبایی را دوست دارد؛ نیکوکار و بخشنده است و انسان از احسان او بهره‌‌ می‌‌برد؛ علت وجود ماست و از این حیث با انسان سنخیت دارد؛ همیشه همراه ماست، همراهی ویژه‌‌‌‌ای که قرآن کریم درباره‌‌اش می‌‌فرماید: {وَاعْلَمُوا أَنَّ اللَّهَ یحُولُ بَینَ الْمَرْءِ وَقَلْبِهِ} ؛ (انفال: 24) «بدانید که خدا بین انسان و قلبش فاصله می‌‌شود».\r\n\r\nبدین طریق، خدا همه اسباب محبت را در ذات خویش دارد و تصور هر یک از روابطی که خدا با ما دارد، به تنهایی برای پیدایش علقه محبت به او کافی است؛ از جمله اینکه خداوند خالق ماست؛ قرآن کریم می‌‌فرماید: {وَ اتَّقُواْ الَّذِى خَلَقَكُمْ وَ الْجِبِلَّةَ الْأَوَّلِینَ}؛ (شعرا: 184) «و از آن كس كه شما و خلق گذشته را آفریده است، پروا كنید». خدا رازق ماست؛ می‌‌فرماید:\r\n\r\n{قُُلْ مَن یرْزُقُكُم مِّنَ السَّمَاءِ وَ الْأَرْضِ ... فَسَیقُولُونَ اللَّهُ فَقُلْ أَ فَلَا تَتَّقُونَ} (یونس: 31)\r\n\r\nبگو: كیست كه از آسمان و زمین به شما روزى مى‌‌بخشد؟ خواهند گفت: «خدا». پس بگو: «آیا پروا نمى‌‌كنید»؟\r\n\r\nدر تنگی و گشایش به ما یاری می‌‌رساند؛ قرآن کریم می‌‌فرماید: {وَ اتَّقُواْ الَّذِى أَمَدَّكمُ بِمَا تَعْلَمُونَ}؛ (شعراء: 132) «و از آن كس كه شما را به آنچه مى‌‌دانید، مدد كرد، پروا دارید».\r\n\r\nتوجه و اندیشه‌‌ به این معارف، محبت خدا را بر دل حاکم می‌‌کند و محبت تقوا می‌‌آورد؛ ","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80944","order":"82","text":"چون کسی که دیگری را دوست ‌‌دارد، با او مخالفت نمی‌‌کند. امام صادق(ع) می‌‌فرماید: «مَا أَحَبَّ اللَّهَ مَنْ عَصَاه»؛[1] «کسی که خدا را نافرمانی می‌‌کند، او را دوست ندارد». آن‌‌گاه این شعر را که شاعری عرب سروده، برای شاهد آورده است:\r\n\r\nتَعْصِی الْإِلَهَ وَ أَنْتَ تُظْهِرُ حُبَّهُ هَذَا مُحَالٌ فِی الْقِیاسِ بَدِیعٌ‌‌\r\n\r\nلَوْ كَانَ حُبُّكَ صَادِقاً لَأَطَعْتَهُ إِنَّ الْمُحِبَّ لِمَنْ یحِبُّ مُطِیع[2]\r\n\r\nادعای محبت خدا داری ولی او را نافرمانی می‌‌کنی و این رفتاری عجیب و چیزی محال است.\r\n\r\nاگر به حقیقت او را دوست می‌‌داشتی، از او فرمان می‌‌بردی که هر دوستداری از محبوب خود فرمان می‌‌برد.\r\n\r\nکسی که دوستدار خداست، اوامر و نواهی او را مراعات می‌‌کند؛ هر چند بر نفسش گران آید و از اجابت نفس سرکش خودداری می‌‌کند؛ هرچند خواسته‌‌های او در کامش شیرین آید. قرآن کریم می‌‌فرماید: {قُلْ إِنْ كُنْتُمْ تُحِبُّونَ اللَّهَ فَاتَّبِعُونِی}؛ (آل عمران: 31)‌‌ «بگو اگر خدا را دوست دارید، از من پیروى كنید». پیروی از رسول خدا(ص) به معنای دوری از گناه و دوری از گناه همان تقواست. تقوا با انگیزه محبت، ویژه عاشقان یا به تعبیر امام صادق(ع) ویژه «آزادگان» است: «وَ إِنَّ قَوْماً عَبَدُوا اللَّهَ حُبّاً فَتِلْكَ عِبَادَةُ الْأَحْرَارِ»؛[3] «گروهی خدا را از سرِ عشق و محبت عبادت می‌‌کنند؛ این عبادت آزادگان است».\r\n\r\n\r\n\r\n[1]. صدوق، امالی، ص 578.\r\n\r\n[2]. این شعر را برخی به محمود بن حسن وراق نسبت داده‌‌‌اند که در حدود سال230، در زمان خلافت معتصم عباسی در گذشته است. ولی با توجه به اینکه امام صادق(ع) سال‌‌‌ها پیش از تولد او به این شعر تمثل جسته، قطعاً این نسبت نادرست است. (ر.ک: فوات الوفیات، ج 2، ص 466 و 469) ولی بیشتر منابع آن را به حسن بن محمد بن حنفیه نسبت داده‌‌‌اند. (ابن عامر، تاریخ دمشق، ج 13، ص 379؛ مزی، تهذیب الکمال، ج 6، ص 320) که در زمان خلافت عبدالملک بن مروان در گذشته است.\r\n\r\n[3]. کلینی، کافی، ج 2، ص 84.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80945","order":"83","text":"خلاصه\r\n\r\n1. اولین و مهم‌‌ترین زمینه پیدایش و رشد تقوا، ایمان به خدا و حضور و آگاهی اوست.\r\n\r\n2. خوف یکی از زمینه‌‌های پیدایش تقواست. فضیلت خوف در زمینه‌‌ای از معرفت پیدا می‌‌شود و خود محصول ایمان است.\r\n\r\n3. ایمان به مبدأ و معاد و مضمون رسالت انبیا باعث می‌‌شود که انسان نسبت به پیامد اعمال زشت خود خوف پیدا کند.\r\n\r\n4. یکی از زمینه‌‌های پیدایش تقوا، امید است. اگر امید در دل پیدا شود، انسان خودداری می‌‌کند و اوامر مولایش را از روی شوق به ثواب، اطاعت می‌‌‌‌کند.\r\n\r\n5. یکی از عوامل پیدایش تقوا، حیاست. کسی که خدا را حاضر بداند و معتقد باشد که به کارهای ما آگاه است، از او حیا می‌‌کند و حیا موجب می‌‌شود از مخالفت با خدا خودداری کند.\r\n\r\n6. یکی دیگر از عوامل پیدایش تقوا محبت است. محبت از تفکر و آگاهی در دو زمینه پیدا می‌‌شود: «نخست آنچه خدا دارد و دوم رفتاری که با ما می‌‌کند».\r\n\r\n\r\nپرسش\r\n\r\n1. چرا ایمان به خدا موجب پیدایش تقوا می‌‌شود؟\r\n\r\n2. کدام ویژگی انسان موجب می‌‌شود که وعده نعمت، سبب پیدایش تقوا شود؟\r\n\r\n3. منشأ حیا چیست؟\r\n\r\n4. آیاتی مثل {وَ نَحْنُ أَقْرَبُ إِلَیهِ مِنْ حَبْلِ الْوَرِیدِ} در صدد ایجاد چه خصلتی در انسان هستند؟\r\n\r\n5. آیه کریمه {وَ اتَّقُواْ الَّذِى خَلَقَكُمْ وَ الْجِبِلَّةَ الْأَوَّلِینَ} با استناد به چه عاملی بندگان را به تقوا می‌‌خواند؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80946","order":"84","text":"درس 10: کارکرد و آثار تقوا(1)\r\n\r\nآثار دنیوی\r\n\r\nاز فراگیر انتظار می‌‌رود در پایان این درس بتواند:\r\n\r\n1. کارکردهای تقوا را در زندگی دنیوی انسان بیان کند.\r\n\r\n2. آثار و کارکردهای تقوا را از آیات و روایات این باب استنباط کند.\r\n\r\nآثار تقوا در ابعاد مختلف مادی، معنوی، فردی و اجتماعی زندگی انسان قابل مطالعه است. بعضی آثار تقوا بین دنیا و آخرت مشترک است و بعضی دیگر منحصراً دنیوی یا اخروی است. زندگی دنیا، با همه ابعاد و جنبه‌‌های خود، از تقوا اثر می‌‌پذیرد. در این درس تلاش می‌‌کنیم کارکردهای عمده تقوا را در زندگی دنیوی، از منظر آیات و روایات، بررسی کنیم. ذکر این نکته ضروری است که در این بخش تنها آیات و روایاتی بررسی می‌‌شود که مستقیماً به مسئله تقوا مربوط می‌‌شود و واژه تقوا در آنها به کار رفته است؛ گرچه آثاری که در متون دینی برای ایمان و عمل صالح بر شمرده شده نیز به تقوا مربوط می‌‌شود، ولی این قبیل آیات و روایات به قدری فراوان است که ذکرشان نیازمند تألیفی مستقل است. مهم‌‌ترین آثار تقوا بر زندگی دنیا را در پنج عنوان خلاصه می‌‌کنیم.\r\n\r\n\r\n1. روزی ویژه\r\n\r\nاز آثار تقوا در زندگی دنیا این است که انسان از روزی‌‌های ویژه الاهی برخوردار می‌‌شود. قرآن کریم می‌‌فرماید:\r\n\r\n{مَنْ یتَّقِ اللَّهَ یجْعَلْ لَهُ مَخْرَجاً وَ یرْزُقْهُ مِنْ حَیثُ لا یحْتَسِبُ} (طلاق: 2و3)\r\n\r\nهر كس از خدا پروا كند، ‌‌[‌‌خدا‌‌]‌‌ براى او راه بیرون شدنى قرار مى‌‌دهد و از ","description":"","index":"29717","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80947","order":"85","text":"راهی كه حسابش را نمى‌‌كند، به او روزى مى‌‌رساند.\r\n\r\nامام صادق(ع) می‌‌فرماید:\r\n\r\nإِنَّ اللَّهَ قَدْ ضَمِنَ لِمَنِ اتَّقَاهُ أَنْ یحَوِّلَهُ عَمَّا یكْرَهُ إِلَى مَا یحِبُّ وَ یرْزُقَهُ مِنْ حَیثُ لَا یحْتَسِبُ.[1]\r\n\r\nخداوند متعال ضمانت فرموده که وضع بنده تقواپیشه را از حالی که خوش ندارد، به حالی که دوست دارد، تغییر دهد و از راهی که فکر نمی‌‌کند، روزی‌‌اش دهد.\r\n\r\nدر این دو آیه کریمه و حدیثی که در ذیل آن نقل شده، به دو کارکرد تقوا در زندگی دنیا توجه شده است: «نجات انسان از سختی‌‌های زندگی و روزی ویژه». درباره اولین کارکرد، در فرازهای بعدی سخن خواهیم گفت. درباره روزی ویژه، این آیه کریمه به این اصل اعتقادی استناد دارد که روزی همه مخلوقات بر عهده خداوند متعال است. کسانی هم که از مسیرهای عادی شناخته شده و در ظاهر با تلاش و کوشش خود روزی می‌‌خورند، در حقیقت مهمان سفره خالق خویش‌‌اند. این آیه کریمه، به اهل ایمان اطمینان می‌‌دهد که هرچند رعایت حدود الاهی ممکن است به ظاهر برای انسان محدودیتی ایجاد کند و منافعی را از دسترس انسان خارج کند، در حقیقت روزی اهل تقوا را کم نمی‌‌کند؛ چرا که خداوند متعال روزی بشر را ضمانت کرده و قادر است به تعهد خود عمل کند.[2]\r\n\r\n2. امداد الهی\r\n\r\nاز آثار تقواست که خداوند متعال انسان را همراهی کند و در راه رسیدن به اهداف مادی و معنوی یاری‌‌اش کند. قرآن کریم می‌‌فرماید: {وَ اعْلَمُوا أَنَّ اللَّهَ مَعَ الْمُتَّقِینَ}؛ (بقره: 194) «بدانید که خدا همراه تقواپیشگان است» و می‌‌فرماید: {إِنَّ اللَّهَ مَعَ الَّذِینَ اتَّقَوْا... }؛ (نحل: 128) «خدا همراه کسانی است که تقوا پیشه کردند». منظور از همراهی خدا با اهل تقوا این است که آنها را سرپرستی و یاری می‌‌کند.[3] از نمونه‌‌های برخورداری اهل تقوا از نصرت\r\n\r\n\r\n\r\n[1]. کلینی، کافی، ج8، ص49؛ ابن شعبه، تحف العقول، ص240.\r\n\r\n[2]. ر.ک: طباطبایی، المیزان، ج 19، ص 313.\r\n\r\n[3]. ر.ک: طوسی، تبیان، ج 5، ص 215.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80948","order":"86","text":"الاهی، به گزارش قرآن کریم، پیروزی مسلمانان در جنگ بدر است.[1] قرآن کریم می‌‌فرماید:\r\n\r\n{بَلَى إِنْ تَصْبِرُوا وَتَتَّقُوا وَیأْتُوكُمْ مِنْ فَوْرِهِمْ هَذَا یمْدِدْكُمْ رَبُّكُمْ بِخَمْسَةِ آلَافٍ مِنْ الْمَلَائِكَةِ مُسَوِّمِینَ} (آل عمران: 125)\r\n\r\nآرى! اگر استقامت به خرج دهید و تقوا پیشه كنید و در این حال مشركان با سرعت به شما حمله کنند، خداوند شما را به وسیله پنج هزار فرشته نشاندار یارى خواهد كرد.\r\n\r\n3. حل مشکلات\r\n\r\nزندگی دنیا با مشکلات آمیخته است. انسان برای رسیدن به بیشتر اهداف خود باید از مسیر پر پیچ و خم مشکلات بگذرد؛ ولی قرآن کریم به اهل تقوا وعده داده است کارهای ایشان را از مسیری آسان‌‌تر، و با مشکلات کمتر به انجام رساند؛ چنان که می‌‌فرماید: {مَنْ یتَّقِ اللَّهَ یجْعَلْ لَهُ مِنْ أَمْرِهِ یسْراً}؛ (طلاق: 4) «هر كس تقوای الهى پیشه كند، خداوند كار را بر او آسان مى‌‌سازد».\r\n\r\nشیخ طوسی در تفسیر این آیه نوشته است: کارهای ایشان به گونه‌‌ای متفاوت باسایر مردمان انجام می‌‌گیرد.[2] امام جواد(ع) به یکی از اصحاب خود نوشته است:\r\n\r\n{إِنَّ اللَّهَ عَزَّ وَ جَلَّ یقِی بِالتَّقْوَى عَنِ الْعَبْدِ مَا عَزَبَ عَنْهُ عَقْلُهُ‌‌ وَ یجْلِی بِالتَّقْوَى عَنْهُ عَمَاهُ وَ جَهْلَهُ}‌‌[3]\r\n\r\nخداوند عز و جل با تقوا بلاهایی را که عقل انسان درک و پیش‌‌بینی نمی‌‌کند، از او دور، و جهل و نابینایی‌‌اش را درمان می‌‌کند.\r\n\r\nگاهی نیز انسان در برابر مشکلات خود را درمانده و ناتوان می‌‌بیند و راهی برای خروج از آنها نمی‌‌بیند. ولی قرآن کریم وعده داده است که خدا، برای انسان با تقوا، راه گریزی قرار می‌‌دهد. می‌‌فرماید: {...وَ مَنْ یتَّقِ اللَّهَ یجْعَلْ لَهُ مَخْرَجاً}؛ (طلاق: 2) «و هر كس تقواى الهى پیشه كند، خداوند راه نجاتى براى او فراهم مى‌‌كند». این آیه کریمه، همان آیه‌‌ای است که \r\n\r\n\r\n\r\n[1]. ر.ک: طباطبایی، المیزان، ج 4، ص 8.\r\n\r\n[2]. ر.ک: طوسی، تبیان، ج 10، ص 34.\r\n\r\n[3]. كلينى، كافی، ج‏8، ص 52.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80949","order":"87","text":"رسول خدا(ص) درباره‌‌اش می‌‌فرمود: «اگر مردم به آن عمل کنند، برایشان کافی است»[1] و با استناد به آن فرمود:\r\n\r\nلَوْ أَنَّ السَّمَاوَاتِ وَ الْأَرْضَ كَانَتَا رَتْقاً عَلَى عَبْدٍ ثُمَّ اتَّقَى اللَّهَ لَجَعَلَ اللَّهُ لَهُ مِنْهُمَا فَرَجاً وَ مَخْرَجاً.[2]\r\n\r\nاگر درهای آسمان و زمین بر بنده‌‌ای بسته شود، ولی او تقوا پیشه کند، خدای متعال برای وی راه خلاصی قرار خواهد داد.\r\n\r\nاین اثر تقوا تنها در زندگی فردی بروز نمی‌‌کند. قرآن کریم در برخی از آیات، پس از بحث از حرکت‌‌های اجتماعی، به عنوان یک قاعده کلی وعده می‌‌دهد که فرجام کارها به نفع اهل تقوا خواهد بود.[3] مفسران تأکید کرده‌‌اند که عاقبت، در این قبیل آیات، فرجام کارهای دنیا را هم شامل می‌‌شود.[4]\r\n\r\n4. آسودگی\r\n\r\nزندگی انسان تحت تأثیر عواملی چون ترس، اضطراب و اندوه تلخ می‌‌شود. یکی از کارکردهای تقوا این است که ترس و اندوه را از زندگی انسان می‌‌برد و زندگی را شیرین می‌‌کند.\r\n\r\nانسان در مقابله با خطر می‌‌ترسد و غمگین می‌‌شود؛ چون احساس ناتوانی و تنهایی می‌‌کند. ولی انسانِ متقی خود را در محضر خدا می‌‌بیند: {وَ اللَّهُ عَلِیمٌ بِالْمُتَّقِینَ}؛ (توبه: 44) «پس احساس تنهایی نمی‌‌کند و او را همراه خود می‌‌بیند: {أَنَّ اللَّهَ مَعَ الْمُتَّقِینَ}؛ (بقره: 194) «پس احساس ضعف نمی‌‌کند؛ به همین دلیل بیم و اندوه به خود راه نمی‌‌دهد. خداوند می‌‌فرماید: {أَلَا إِنَّ أَوْلِیاءَ اللَّهِ لَا خَوْفٌ عَلَیهِمْ وَلَا هُمْ یحْزَنُونَ}؛ (یونس: 62) «آگاه باشید، كه دوستان خدا نه بیمى دارند و نه اندوهگین مى‌‌شوند». همچنین می‌‌فرماید: {وَاللَّهُ وَلِی الْمُتَّقِینَ}؛ (جاثیه: 19) «خدا یار پرهیزگاران است».\r\n\r\n\r\n\r\n[1]. مجلسی، بحار الانوار، ج67، ص281.\r\n\r\n[2]. همان، ج68، ص285.\r\n\r\n[3]. هود: 49؛ اعراف: 128.\r\n\r\n[4]. فیض کاشانی، تفسير صافی، ج ‏2، ص 45.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80950","order":"88","text":"رسول خدا(ص) می‌‌فرماید: «مَنِ اتَّقَى اللَّهَ عَاشَ قَوِیاً وَ سَارَ فِی بِلَادِ عَدُوِّهِ آمِناً»؛[1] کسی که اهل تقوا باشد، نیرومند زندگی می‌‌کند و در شهر دشمن، با ایمنی می‌‌چرخد». همچنین می‌‌فرماید: «مَنْ أَحَبَّ أَنْ یكُونَ أَعَزَّ النَّاس‌‌ فَلْیتَّقِ اللَّهَ»؛[2] «هر کس دوست دارد عزیزترین مردم باشد، از خدا پروا کند».\r\n\r\nنتیجه آنکه انسانِ با تقوا هرگز احساس ضعف و زبونی نمی‌‌کند؛ چون از نظر روانی به تکیه‌‌گاه محکمی متکی است. انسان متقی، احساس تنهایی هم نمی‌‌کند؛ چون با خدا مأنوس است. رسول خدا می‌‌فرماید:\r\n\r\nمَا نَقَلَ اللَّهُ عَزَّ وَ جَلَّ عَبْداً مِنْ ذُلِّ الْمَعَاصِی إِلَى عِزِّ التَّقْوَى الا ... آنَسَهُ مِنْ غَیرِ بَشَرٍ.[3]\r\n\r\nهر کس را که خدا از ذلت گناه به عزت تقوا برکشد،... او را بدون حضور انسانی مأنوس می‌‌کند.\r\n\r\nاز منظر انسان‌‌شناسی، اضطراب، غالباً ناشی از خشم و زیاده‌‌طلبی است. ترس از نرسیدن به خواسته‌‌‌‌های نفس و درماندن از انتقام و اِعمال خشم، زندگی را بر انسان ناگوار می‌‌کند. مراعات تقوا غضب و شهوت را از زیاده‌‌طلبی باز می‌‌دارد و انسان را از دلهره برآمده از احساس ناکامی می‌‌رهاند. ازاین‌‌رو می‌‌توان گفت تقوا به انسان آرامش می‌‌دهد. در پرتو این آرامش، انسان از آنچه دارد، اگرچه بسیار کم، لذت بیشتری می‌‌برد. قناعت برخاسته از تقوا، او را از کسب غیر ضروری بی‌‌نیاز می‌‌کند، حلم و کظم ناشی از تقوا، از رنج کینه و هوس انتقام رهایش می‌‌کند و عفت مولود تقوا، او را از اصابت تیرهای سهمگین نگاه و حسرت شهوترانی مصون می‌‌دارد و در نتیجه راضی و آرام زندگی می‌‌کند.\r\n\r\nانسان متقی، افزون بر اینکه از عوامل ترس و اندوه و اضطراب در امان است و از این رهگذر لذت فراوانی می‌‌برد، زمینه‌‌هایی برای لذت بردن می‌‌شناسد که جز با تقوا تجربه نمی‌‌شود. او در اطاعت پروردگار و خلوت با خدای خود لذتی می‌‌یابد که دیگران خیالش\r\n\r\n\r\n\r\n[1]. مجلسی، بحارالأنوار، ج 67، ص283.\r\n\r\n[2]. ابن شعبه، تحف العقول، ص 27.\r\n\r\n[3]. کلینی، کافی، ج 2، ص 76.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80951","order":"89","text":"را نیز تجربه نمی‌‌کنند و از ترک حرام لذتی می‌‌یابد که در هیچ یک از کامیابی‌‌های نفسانی نصیب انسان نمی‌‌شود. متقی لذت پیروزی بر دیو نفس را می‌‌شناسد که هیچ لذت نفسانی با آن برابری نمی‌‌کند. بنابراین شاید مراد از اینکه تقوا موجب روزی فراوان و آسانی امور می‌‌شود، این نباشد که متقی بیش از دیگران از امکانات دنیوی برخوردار است؛ بلکه منظور این است که از دیگران بهتر زندگی می‌‌کند و بیشتر لذت می‌‌برد.\r\n\r\n5. حق‌‌یابی\r\n\r\nمهم‌‌ترین عاملی که انسان را از دریافت حقیقت محروم می‌‌کند، پیروی از هوای نفس است. قرآن کریم می‌‌فرماید:\r\n\r\n{أَ فَرَأَیتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى‌‌ عِلْمٍ وَ خَتَمَ عَلى‌‌ سَمْعِهِ وَ قَلْبِهِ وَ جَعَلَ عَلى‌‌ بَصَرِهِ غِشاوَةً} (جاثیه: 21)\r\n\r\nآیا دیدی كسى را كه هواى نفس را معبود خود قرار داده و خدا دانسته گمراهش کرده، بر گوش و قلبش مهر نهاده و پرده بر چشمش افكنده است؟\r\n\r\nکسی که بر اثر پیروی از هوس، همه قوای دریافتی خود را از دست می‌‌دهد، نمی‌‌تواند خیر و شر یا حق و باطل را از هم جدا کند. در برابر این محرومیت، خداوند متعال اهل تقوا را به نیرویی مجهز می‌‌کند که حق و باطل را به آسانی تشخیص می‌‌دهند: {یا أَیهَا الَّذینَ آمَنُوا إِنْ تَتَّقُوا اللَّهَ یجْعَلْ لَكُمْ فُرْقاناً... }؛ (انفال: 39) «اى كسانى كه ایمان آورده‌‌اید، اگر تقوا پیشه كنید خدا به شما نیروی تمییز می‌‌دهد».\r\n\r\nامیرالمؤمنین(ع) نیز تقوا را موجب هدایت شمرده، می‌‌فرماید: «هُدِیَ مَنْ اَشَعَرَ التَّقوی قلبَه»؛[1] «راه یافت، کسی که بر دلش لباس تقوا پوشاند».\r\n\r\n\r\n\r\n[1]. آمدی، غرر الحكم‏، ص275.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80952","order":"90","text":"خلاصه\r\n\r\n1. از آثار تقوا در زندگی دنیا این است که انسان از روزی‌‌های ویژه الاهی برخوردار می‌‌شود.\r\n\r\n2. همراهی و یاری خداوند، اثر دیگر تقوا در زندگی دنیاست.\r\n\r\n3. قرآن کریم به اهل تقوا وعده داده است که کارهای ایشان را از مسیری آسان‌‌تر و با مشکلات کمتر به انجام رساند. همچنین وعده داده است که خدا برای انسان باتقوا از مشکلات دنیا راه گریزی قرار می‌‌دهد.\r\n\r\n4. انسان باتقوا در برابر مشکلات دنیا، نه می‌‌ترسد و نه اندوهگین می‌‌شود؛ چون می‌‌داند که خدا او را می‌‌بیند و همراه اوست. همچنین در سایه کنترل غضب و شهوت و خودداری از زیاده‌‌طلبی آسوده‌‌تر زندگی می‌‌کند و از زندگی خود بیشتر لذت می‌‌برد.\r\n\r\n5. انسان باتقوا چون از هوی و هوس پیروی نمی‌‌کند، دیده حقیقت‌‌بین خود را از دست نمی‌‌دهد و می‌‌تواند حق و باطل را به آسانی تشخیص ‌‌دهد.\r\n\r\n\r\nپرسش\r\n\r\n1. آیه کریمه {یمْدِدْكُمْ رَبُّكُمْ بِخَمْسَةِ آلَافٍ مِنْ الْمَلَائِكَةِ مُسَوِّمِینَ} به کدام کارکرد تقوا نظر دارد؟\r\n\r\n2. ترس اهل تقوا با تکیه بر کدام اصل اعتقادی، به امنیت تبدیل می‌‌شود؟\r\n\r\n3. چرا اهل تقوا می‌‌توانند حق و باطل را تشخیص دهند؟\r\n\r\n4. دو عامل از عوامل آرامش انسان را از منظر انسان‌‌شناسی نام برده و کارکرد تقوا در حصول آنها را توضیح دهید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80953","order":"91","text":"درس 11: کارکرد و آثار تقوا(2)\r\n\r\nآثار اخروی و فراگیر\r\n\r\nاز فراگیر انتظار می‌‌رود در پایان این درس بتواند:\r\n\r\n1. آثار اخروی و آثار فراگیر تقوا را بیان کند.\r\n\r\n2. آثار اخروی و آثار فراگیر تقوا را از آیات قرآن استنباط کند.\r\n\r\nپیش از این، با برخی از نتایج دنیایی تقوا آشنا شدیم؛ ولی نتیجه اصلی تقوا در سرای آخرت آشکار می‌‌شود. تقوا اصل پاکیزه‌‌ای است که میوه شیرینش در روز قیامت خوردنی می‌‌شود. آثاری که انسان متقی در دنیا از تقوا می‌‌بیند، به منزله میوه‌‌های نارسیده‌‌ای است که پیش از رسیدن فصلِ برداشت به پای درخت می‌‌ریزد. باغبان زیرک، در همان حالی که آنها را می‌‌خورد و از خوردنشان لذت می‌‌برد، چشم به راه فصل برداشت است تا میوه‌‌های رسیده بچیند. ما برخی از آثار اخروی تقوا را، که قرآن کریم در حد درک بشر به عبارت آورده، بیان می‌‌کنیم.\r\n\r\n\r\n1. آثار تقوا در آخرت\r\n\r\nالف) پوشاندن بدی‌‌ها\r\n\r\nیکی از معارفی که قرآن کریم به ما آموخته، این است که کارهای خوب و بد انسان بر هم اثر می‌‌گذارند. کارهای بد، کارهای خوب را بی‌‌اثر می‌‌کنند (احباط) و کارهای خوب کارهای بد را (تکفیر). مهم‌‌ترین عوامل تکفیر در قرآن سه چیز است:‌‌ ایمان، عمل صالح و تقوا. درباره تأثیر تقوا بر گناهان، قرآن کریم می‌‌فرماید:","description":"","index":"29718","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80954","order":"92","text":"{... وَ مَنْ یتَّقِ اللَّهَ یكَفِّرْ عَنْهُ سَیئاتِهِ} (طلاق: 5)\r\n\r\nو هر كس تقواى الهى پیشه كند، خداوند گناهانش را می‌‌پوشاند.\r\n\r\n{یا أَیهَا الَّذینَ آمَنُوا إِنْ تَتَّقُوا اللَّهَ ... وَ یكَفِّرْ عَنْكُمْ سَیئاتِكُمْ} (انفال: 29)\r\n\r\nاى كسانى كه ایمان آورده‌‌اید، اگر تقوا پیشه كنید و از مخالفت فرمان خدا بپرهیزید ... و گناهان شما را مى‌‌پوشاند.\r\n\r\n{وَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَیئاتِهِمْ} (مائده: 65)\r\n\r\nاگر اهل كتاب ایمان بیاورند و پرهیزكارى پیشه كنند، گناهان گذشته آنها را مى‌‌پوشانیم.\r\n\r\nب) بخشش گناهان\r\n\r\nبخشش گناهان را، به پیروی از قرآن کریم، از محو گناهان جدا کردیم. قرآن کریم می‌‌فرماید:\r\n\r\n{یا أَیهَا الَّذِینَ آمَنُوا إِنْ تَتَّقُوا اللَّهَ ... وَیكَفِّرْ عَنكُمْ سَیئَاتِكُمْ وَ یغْفِرْ لَكُمْ} (انفال: 29)\r\n\r\nاى كسانى كه ایمان آورده‌‌اید، اگر از خدا پروا کنید، ... گناهانتان را از شما مى‌‌پوشاند و شما را مى‌‌آمرزد.\r\n\r\nاز آنجا که اصل در هر عبارت این است که معنای جدیدی افاده کند، جدا کردن بخشش گناهان (یغْفِرْ لَكُمْ) از پوشاندن بدی‌‌ها (یكَفِّرْ عَنْكُمْ سَیئاتِكُمْ) می‌‌تواند حامل این پیام باشد که گناهان دارای دو رتبه هستند: برخی گناهان را خداوند متعال با فضل و رحمتش، به خاطر تقوا، بر انسان می‌‌بخشد؛ حتی اگر انسان توبه نکرده باشد؛ برخی دیگر برای بخشیده شدن نیازمند توبه هستند. برای اینکه این قسم گناه از پرونده انسان محو شود، باید بنده گناهکار، پیش از مرگ توبه کند. به نظر می‌‌رسد این آیه کریمه با جمله {یكَفِّرْ عَنْكُمْ سَیئاتِكُمْ} به قسم اول اشاره می‌‌کند و با جمله {یغْفِرْ لَكُمْ} به قسم دوم. بنابراین معنای آیه این خواهد بود که برای اهل تقوا خداوند گناهان کوچک‌‌تر را چنان می‌‌پوشاند که اصلاً به دید نیایند و گناهان بزرگ‌‌تر، حتی اگر بدون توبه و تدارک باقی مانده باشند، بر آنها می‌‌بخشد. قید «بدون ‌‌توبه» را از آن روی افزودیم که با وجود توبه، خداوند متعال همه گناهان را می‌‌بخشد. و نمی‌‌تواند برای اهل تقوا یک ویژگی یادکردنی باشد.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80955","order":"93","text":"ممکن است این اشکال مطرح شود که مقام تقوا، با گناه کبیره، بدون توبه سازگاری ندارد. اگر کسی متقی باشد، گناه کبیره از او صادر نمی‌‌شود و بر فرض صدور، بدون توبه نمی‌‌ماند. برای حل این اشکال، اولاً کافی است توجه کنیم که انسان در طول زندگی حالت‌‌های مختلفی را تجربه می‌‌کند؛ ثانیاً متقین درجات مختلفی دارند. علاوه بر این، ممکن است آیه در صدد تشریف اهل تقوا باشد و با فرض اینکه گناه کبیره توبه نشده‌‌ای ندارند، این وعده را از سر تشریف و احترام بدهد.\r\n\r\nج) پذیرش اعمال\r\n\r\nاز نظر قرآن کریم، تقوا ملاک پذیرش اعمال است؛ چنان که می‌‌فرماید: {...إِنَّما یتَقَبَّلُ اللَّهُ مِنَ الْمُتَّقین} (مائده: 27)؛ «خداوند تنها از متقین می‌‌‌‌پذیرد». این آیه درباره قربانی فرزندان حضرت آدم(ع) نازل شده است.‌‌هابیل و قابیل هر كدام براى تقرب به پروردگار كارى انجام دادند، اما فقط قربانی‌‌هابیل پذیرفته شد. قابیل حسادت ورزید و برادر خود را تهدید به قتل کرد. خدای متعال به دنبال این ماجرا می‌‌فرماید: «تنها از پرهیزگاران پذیرفته می‌‌شود». این جمله اشاره به این است که علت پذیرش یا عدم پذیرش اعمال، به دست خود انسان است.\r\n\r\nامام صادق(ع) برای هدایت کسی که نان و انار دزدی را صدقه داده بود و فکر می‌‌کرد خداوند به او پاداش می‌‌دهد، به این آیه کریمه استدلال کرد؛[1] استدلال امام(ع) به این آیه، نشان می‌‌دهد که اگر تقوا نباشد، اعمال پذیرفته نمی‌‌شود.\r\n\r\nتقوا نسبت به عمل، از جایگاهی مانند جایگاه خلوص برخوردار است. تقوا نیز، مثل خلوص، به عمل برکت می‌‌دهد؛ چنان که عمل اندک با تقوا، به مراتب ارزشمندتر است از انبوهی عمل بدون تقوا. امیرالمؤمنین(ع) فرمود: «لَا یقِلُّ عَمَلٌ مَعَ تَقْوَى وَ كَیفَ یقِلُّ مَا یتَقَبَّلُ»؛[2] «عملی که همراه تقوا باشد، کم نیست. چگونه کم است عملی که مورد پذیرش خدای سبحان است».\r\n\r\nمفضل بن عمر، از اصحاب بسیار بزگوار امام صادق(ع)، نقل می‌‌کند:\r\n\r\nخدمت امام صادق(ع) بودیم، سخن از عمل به میان آمد. من گفتم: «اعمال من خیلی کم است».\r\n\r\n\r\n\r\n[1]. حر عاملی، وسائل الشيعة، ج9، ص467.\r\n\r\n[2]. کلینی، كافی، ج 2، ص 75.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80956","order":"94","text":" حضرت فرمود: «این طور نگو؛ استغفار کن». (یعنی من می‌‌دانم تو چه هستی و در چه مرتبه‌‌ای از تقوا نشسته‌‌ای). سپس فرمود: «إِنَّ قَلِیلَ الْعَمَلِ مَعَ التَّقْوَى خَیرٌ مِنْ كَثِیرِ الْعَمَلِ بِلَا تَقْوَى»؛[1] «عمل کم باتقوا بهتر است از عملی که حجمش زیاد، ولی بدون تقوا باشد». من عرض کردم: «چگونه عملی بدون تقوا زیاد شمرده می‌‌شود»؟ فرمود: «مثل کسی که طعام می‌‌دهد، با همسایه‌‌ها مدارا می‌‌کند، خانه‌‌اش محل آمد و رفت است، اما اگر دری از حرام به رویش باز شود، وارد می‌‌شود. این عمل بدون تقواست. در مقابل، کسی است که عمل زیادی ندارد، ولی اگر دری هم از حرام به رویش گشوده شود، وارد نمی‌‌شود».[2]\r\n\r\nد) رهایی و رستگاری\r\n\r\nآیات زیادی دلالت دارند که اهل تقوا از آتش و عذاب رهیده، در بهشت از انواع نعمت‌‌های الاهی بهره‌‌مند می‌‌شوند؛ از جمله می‌‌فرماید:\r\n\r\n{وَ ینَجِّی اللَّهُ الَّذِینَ اتَّقَوا بِمَفَازَتِهِمْ لَا یمَسُّهُمْ السُّوءُ وَ لَا هُمْ یحْزَنُونَ} (زمر:61)\r\n\r\nو خدا كسانى را كه تقوا پیشه كرده‌‌اند، به ‌‌[‌‌پاس‌‌]‌‌ كارهایى كه مایه رستگارى‌‌شان بوده، نجات مى‌‌دهد. عذاب به آنان نمى‌‌رسد و غمگین نمی‌‌شوند.\r\n\r\n{إِنَّ الْمُتَّقِینَ فِی جَنَّاتٍ وَعُیونٍ} (حجر: 45)\r\n\r\nبى‌‌گمان، پرهیزگاران در باغ‌‌ها و چشمه‌‌سارانند.\r\n\r\n{إِنَّ الْمُتَّقِینَ فِی مَقَامٍ أَمِینٍ، فِی جَنَّاتٍ وَعُیونٍ} (دخان: 51 و 52)\r\n\r\nبه راستى پرهیزگاران در جایگاهى در بوستان‌‌ها و كنار چشمه‌‌سارها آسوده‌‌اند.\r\n\r\n{تِلْكَ الْجَنَّةُ الَّتِی نُورِثُ مِنْ عِبَادِنَا مَنْ كَانَ تَقِیا} (مریم: 63)\r\n\r\nاین همان بهشتى است كه به هر یك از بندگان ما، كه پرهیزگار باشند، به میراث مى‌‌دهیم.\r\n\r\n\r\n\r\n[1]. همان، ص76.\r\n\r\n[2]. همان، ص76.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80957","order":"95","text":"امیرالمؤمنین(ع) نیز می‌‌فرماید: «التَّقْوَى آكَدُ سَبَبٍ بَینَكَ وَ بَینَ اللَّهِ إِنْ أَخَذْتَ بِهِ وَ جُنَّةٌ مِنْ عَذَابٍ أَلِیمٍ»؛[1] تقوا محکم‌‌ترین رابطه میان تو و خدای سبحان و سپری در برابر عذاب دردناک، جهنم است».\r\n\r\n2. آثار فراگیر تقوا\r\n\r\nتقوا آثار و نتایجی دارد که زندگی دنیا و آخرت را با هم فرا می‌‌گیرد. ما از این قبیل آثار، به ذکر سه اثر اکتفا می‌‌کنیم:\r\n\r\nالف) محبت الاهی\r\n\r\nتقوا به صاحب خود محبوبیت می‌‌بخشد؛ هم نزد خدا و هم نزد بندگان. تقوا محبت خداوند متعال را به سوی انسان جلب می‌‌کند. قرآن کریم در آیات متعددی به ما خبر می‌‌دهد که خدا اهل تقوا را دوست دارد: {إِنَّ اللَّهَ یحِبُّ الْمُتَّقینَ}.[2] با توجه به اینکه تقوا دارای درجات است، محبت خدا نسبت به افراد متقّی نیز دارای درجات است؛ انسان به هر درجه‌‌ای از تقوا متصف باشد، به همان مقدار مورد محبت حق قرار می‌‌گیرد؛ به همین دلیل امام باقر(ع) درجه نهایی محبوبیت نزد خدای سبحان را به درجه نهایی تقوا منوط کرده، می‌‌فرماید:\r\n\r\nأَحَبُّ الْعِبَادِ إِلَى اللَّهِ عَزَّ وَ جَلَّ وَ أَكْرَمُهُمْ عَلَیهِ أَتْقَاهُمْ وَ أَعْمَلُهُمْ بِطَاعَتِهِ.[3]\r\n\r\nمحبوب‌‌ترین و گرامی‌‌ترین بندگان نزد خدای تعالی، با تقواترین و فرمان‌‌پذیرترین آنهاست.\r\n\r\nمحبت خدا نسبت به یک بنده موجب می‌‌شود که انسان‌‌ها هم او را دوست داشته باشند؛ چرا که قلوب انسان‌‌ها در تصرف اراده خداست؛ به همین دلیل اهل تقوا نزد خلق خدا و همنوعان خویش نیز محبوبند. قرآن کریم می‌‌فرماید:\r\n\r\n{إِنَّ الَّذینَ آمَنُوا وَ عَمِلُوا الصَّالِحاتِ سَیجْعَلُ لَهُمُ الرَّحْمنُ وُدًّا} (مریم: 96)\r\n\r\nكسانى كه ایمان آوردند و عمل صالح انجام دادند، خداوند رحمان محبت آنها را در دل بندگانش قرار مى‌‌دهد.\r\n\r\n\r\n\r\n[1]. آمدی، غرر الحكم‏، ص 270.\r\n\r\n[2]. نک: آل عمران: 76؛ توبه: 4 و 7.\r\n\r\n[3]. کلینی، کافی، ج2، ص74.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80958","order":"96","text":"ب) رحمت الهی\r\n\r\nیکی از آثار فراگیر تقوا، برخورداری از رحمت پروردگار است. از آنجا که می‌‌دانیم نزول رحمت از جانب خدا هیچ مانعی ندارد، تنها شرط برای اینکه کسی مشمول رحمت شود، قابلیت و استعداد اوست. از بیان آیات استفاده می‌‌شود تقوا این شایستگی را برای انسان فراهم می‌‌کند. خداوند می‌‌فرماید:\r\n\r\n{وَهَذَا كِتَابٌ أَنزَلْنَاهُ مُبَارَكٌ فَاتَّبِعُوهُ وَاتَّقُوا لَعَلَّكُمْ تُرْحَمُونَ}[1] (انعام: 155)\r\n\r\nو این، خجسته‌‌كتابى است كه ما آن را نازل كردیم؛ پس، از آن پیروى كنید و پرهیزگارى نمایید. باشد كه مورد رحمت قرار گیرید.\r\n\r\nبر اساس اصل شایستگی که پیش‌‌تر به آن اشاره کردیم، اهل تقوا به تناسب درجاتی که در تقوا طی کرده‌‌اند، مشمول رحمت الاهی می‌‌شوند.\r\n\r\nج) قرب الاهی\r\n\r\nسبب اصلی نزدیکی به خدا، عبادت و اطاعت از خداست. عبادت، بدون مراعات تقوا از این اثر تهی است؛ چراکه خداوند تنها عبادت اهل تقوا را می‌‌پذیرد. قرآن کریم می‌‌فرماید:\r\n\r\n{وَ اتْلُ عَلَیهِمْ نَبَأَ ابْنَی آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ یتَقَبَّلْ مِنَ الْآخَرِ قالَ لَأَقْتُلَنَّكَ قالَ إِنَّما یتَقَبَّلُ اللَّهُ مِنَ الْمُتَّقینَ} (مائده: 27)\r\n\r\nداستان دو پسر آدم را به درستی بر ایشان بخوان، آن‌‌گاه كه هر یک قربانیى كردند. از یكی‌‌شان پذیرفته شد و از دیگرى پذیرفته نشد. گفت: «حتماً تو را مى‌‌كشم». گفت: «خدا فقط قربانى پرهیزگاران را مى‌‌پذیرد».\r\n\r\nقربان یا قربانی چیزی است که به وسیله آن، به خدای متعال تقرب می‌‌جویند.[2] طبق این آیه کریمه، قربانی تنها در سایه تقوا صلاحیت قبول پیدا می‌‌کند. پس تنها پرهیزکاران می‌‌‌‌توانند با قربانی به خدای متعال نزدیک شوند. این اصل بر همه عبادات حاکم است. امیرالمؤمنین(ع)، می‌‌فرماید: «صِفَتَانِ لَا یقْبَلُ اللَّهُ سُبْحَانَهُ الْأَعْمَالَ إِلَّا بِهِمَا التُّقَى وَ\r\n\r\n\r\n\r\n[1]. ر.ک: اعراف: 63؛ یس: ‌‌‌45؛ حجرات: 10.\r\n\r\n[2]. طوسی، تبيان، ج‏3، ص492.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80959","order":"97","text":"الْإِخْلَاص»؛[1] «دو صفت هست که خدای متعال اعمال را بدون آن نمی‌‌‌‌پذیرد: تقوا و اخلاص».\r\n\r\n\r\nخلاصه\r\n\r\n1. برخی از آثار اخروی تقوا عبارت است از: پوشاندن بدی‌‌ها، بخشیده شدن گناهان، پذیرش اعمال و رهایی و رستگاری.\r\n\r\n2. برخی از آثار فراگیر تقوا، که زندگی دنیا و آخرت را پوشش می‌‌دهد، عبارت است از: محبوبت انسان در پیشگاه خدا، وصول انسان به رحمت خدا و نزدیک شدن انسان به خداوند.\r\n\r\n\r\nپرسش\r\n\r\n1. اثرگذاری کارهای خوب بر کارهای بد، در زبان قرآن چه نامیده می‌‌شود؟\r\n\r\n2. چرا می‌‌گوییم برخی گناهان بدون توبه هم بخشیده می‌‌شوند؟\r\n\r\n3. چرا اهل تقوا در بین انسان‌‌ها هم محبوبند؟\r\n\r\n4. این سخن امام صادق به کدام اثر تقوا اشاره دارد: «صِفَتَانِ لَا یقْبَلُ اللَّهُ سُبْحَانَهُ الْأَعْمَالَ إِلَّا بِهِمَا التُّقَى وَ الْإِخْلَاص»؟ توضیح دهید.\r\n\r\n\r\n\r\n[1]. آمدی، غرر الحكم‏، ص 15.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80960","order":"98","text":"درس 12: تحصیل و توسعه تقوا(1)\r\n\r\nراهکارهای علمی\r\n\r\nاز فراگیر انتظار می‌‌رود در پایان این درس بتواند:\r\n\r\n1. براساس آیات و روایات موانع تحصیل تقوا را بیان کند.\r\n\r\n2. بر اساس آیات و روایات، راه‌‌های علمی کسب تقوا را بیان کند.\r\n\r\nبرای محافظت از مرزهای اخلاق، تقوای الاهی ضرورتی اجتناب‌‌ناپذیر است که انسان باید تمام همت خود را مصروف به دست آوردنش کند. ازاین‌‌رو بر کنشگر اخلاقی لازم است با همه راه‌‌ها و شیوه‌‌هایی که انسان را در کسب و حفظ این فضیلت به کار می‌‌آید، آشنا باشد. برای تحصیل و توسعه تقوا دو دسته راهکار علمی و عملی پیشنهاد شده است. ما در این درس، درباره راه‌‌های علمی بحث می‌‌کنیم. دانشی که انسان را در تحصیل تقوا یاری می‌‌کند، آگاهی از مبدأ و معاد و عواملی است که انسان را در ارتباط با مبدأ و رسیدن به مقصد یاری می‌‌کنند. کسی که از این آگاهی‌‌ها تهی است، باید در آموزش آنها بکوشد و آن که جانش از آنها بهره‌‌مند است، باید مراقب باشد که از آنها غفلت نورزد؛ ما از این دو مقام، تحت عنوان یادگیری و یادآوری بحث می‌‌کنیم.\r\n\r\n\r\n1. یادگیری برای تحصیل و توسعه تقوا\r\n\r\nکسی می‌‌تواند نفس خود را در محدوده تقوای الاهی حفظ کند که سه چیز را به درستی بشناسد: مبدأ خویش، معاد خویش و رابطه‌‌اش با اعمالی که انجام می‌‌دهد.","description":"","index":"29719","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80961","order":"99","text":"الف) آگاهی از مبدأ و معاد\r\n\r\nقرآن کریم با این پیش‌‌فرض که آگاهی از مبدأ و معاد تقوا را به نفس انسان هدیه می‌‌کند، در آیات زیادی همراه با دعوت به تقوا، ابوابی از معرفت را به روی مخاطب خود گشوده است. برخی از معارفی که قرآن کریم برای سوق مخاطبان به سمت تقوا مفید دانسته، عبارت است از:\r\n\r\nیک _ کارهای ما تحت اشراف علم الاهی است؛ چنان که می‌‌فرماید: {وَ اتَّقُوا اللَّهَ وَ اعْلَمُوا أَنَّ اللَّهَ بِمَا تَعْمَلُونَ بَصِیرٌ}؛ (بقره: 233) «و از خدا پروا كنید و بدانید كه خداوند به آنچه انجام مى‌‌دهید، بیناست». انسان اگر توجه داشته باشد کارهایش تحت نظر خداوند متعال است، در شرایط عادی، یعنی شرایطی که تحت سیطره هواها کور و کر نشده باشد، از ارتکاب گناه دست برمی‌‌دارد.\r\n\r\nدو _ خداوند متعال به همه چیز آگاه است؛ چنان که می‌‌فرماید: {وَ اتَّقُوا اللَّهَ وَ اعْلَمُوا أَنَّ اللَّهَ بِكُلِّ شَی عَلِیمٌ}؛ (بقره: 231) «و از خدا پروا داشته باشید و بدانید كه خدا به هر چیزى داناست». توجه به علم بی‌‌انتهای خداوند متعال، که حتی ذره‌‌ای از آن پنهان نیست، انسان را از کارهای ناپسند بازمی‌‌دارد.\r\n\r\nسه_ انسان در پیشگاه خدا حاضر خواهد شد و او را ملاقات خواهد کرد؛ چنان که می‌‌فرماید: {وَاتَّقُوا اللَّهَ وَ اعْلَمُوا أَنَّكُمْ إِلَیهِ تُحْشَرُونَ}؛ (بقره: 213) «و از خدا پروا كنید و بدانید كه شما را به سوى او گرد خواهد آورد». همچنین می‌‌فرماید: {وَ اتَّقُوا اللَّهَ وَ اعْلَمُوا أَنَّكُمْ مُلَاقُوهُ وَبَشِّرْ الْمُؤْمِنِینَ}؛ (بقره: 223) «و از خدا پروا كنید و بدانید كه او را دیدار خواهید كرد و مؤمنان را ‌‌[‌‌به این دیدار‌‌]‌‌ مژده ده».\r\n\r\nآگاهی از اینکه انسان در پیشگاه خدا حاضر، و برای انجام کارهایی که انجام داده محاسبه و مؤاخذه خواهد شد، انسان را از گناه بازمی‌‌دارد.\r\n\r\nچهار _ کیفر الاهی سخت است؛ چنان که می‌‌فرماید: {وَ اتَّقُوا اللَّهَ وَ اعْلَمُوا أَنَّ اللَّهَ شَدِیدُ الْعِقَابِ}؛ (بقره: 196) «و از خدا بترسید و بدانید كه خدا سخت‌‌كیفر است». ترس از عذاب یکی از بهترین موانع ارتکاب گناه است.\r\n\r\nپنج _ خدا همراه اهل تقواست؛ چنان که می‌‌فرماید: {وَ اتَّقُوا اللَّهَ وَ اعْلَمُوا أَنَّ اللَّهَ مَعَ الْمُتَّقِینَ}؛ (بقره: 194) «و از خدا پروا بدارید و بدانید كه خدا با تقواپیشگان است». آگاهی از اینکه خدا با اهل تقوا همراه است، انسان را به تحصیل مقام تقوا تشویق می‌‌کند.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80962","order":"100","text":"چنان که می‌‌بینیم، مجموعه معارفی که در این آیات ارائه شده، به دو اصل اساسی توحید و معاد برمی‌‌گردد. امام صادق(ع) می‌‌فرماید: «وَ التَّقْوَى مَاءٌ ینْفَجِرُ مِنْ عَینِ الْمَعْرِفَةِ بِاللَّهِ تَعَالَى»؛[1] «تقوا آبی است که از سرچشمه خداشناسی می‌‌جوشد».\r\n\r\nب) آگاهی از رابطه انسان و عمل\r\n\r\nیکی از آگاهی‌‌هایی بسیار مفید و مؤثر برای کسب تقوا آگاهی از تأثیر عمل در سرنوشت انسان است. عمل (جوارحی و جوانحی) تنها عاملی است که ارتباط انسان با مبدأ متعال را اصلاح می‌‌کند و او را در رسیدن به مقصد یاری می‌‌رساند.\r\n\r\nاز نظر قرآن کریم، هیچ عملی بی‌‌اثر نیست. کاری که انسان می‌‌کند، سخنی که می‌‌گوید و اندیشه‌‌ای که می‌‌ورزد، در سرنوشت او اثرگذار است. اگر نیک باشد، او را در رسیدن به کمال یاری می‌‌کند و اگر بد باشد، او را از پیمودن راه کمال باز می‌‌دارد و موجب انحطاط رتبه کمالی‌‌اش می‌‌شود. بنابراین سرنوشت هر کس به وسیله کردار، گفتار و اندیشه‌‌های او ساخته می‌‌شود. قرآن کریم می‌‌فرماید: {أَنِّی لَا أُضِیعُ عَمَلَ عَامِلٍ مِنْکم مِن ذکرٍ أَوْ أُنْثَى}؛ (آل عمران: 195) «عمل هیچ یک از شما را، چه زن و چه مرد، تباه نمی‌‌کنم».\r\n\r\nاگر عمل در سرنوشت انسان مؤثر نباشد، دعوت او به انجام کارهای شایسته، نابخردانه خواهد بود. قرآن کریم نه تنها این اصل را پذیرفته، بلکه به تبیین ابعاد مختلف آن پرداخته است؛ از جمله:\r\n\r\n1. این اصل یکی از اصول کلی و سنت‌‌های همیشگی الاهی است که در کتب پیامبران پیشین نیز مطرح شده است:\r\n\r\n{أَمْ لَمْ ینَبَّأْ بِمَا فِی صُحُفِ مُوسَى وَإِبْرَاهِیمَ الَّذی وَفَّى أَلاَّ تَزِرُ وَازِرَةٌ وِزْرَ أُخْرَى وَأَن لَّیسَ لِلاِْنسَانِ إِلَّا مَا سَعَى وَأَنَّ سَعْیهُ سَوْفَ یرَى} (نجم:36– 40)\r\n\r\nآیا با خبر نشده از آنچه در کتاب‌‌های موسی و ابراهیم است که هیچ کس بار [گناه] دیگری را به دوش نمی‌‌کشد و انسان جز حاصل تلاش خود چیزی\r\n\r\n\r\n\r\n[1]. منسوب به جعفر بن محمد، مصباح الشريعة، ص 59؛ علامه مجلسى، بحار الأنوار، ج‏67، ص295.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80963","order":"101","text":"ندارد و به زودی تلاش او دیده می‌‌شود.\r\n\r\nاز آخرین جمله این مجموعه آیات، که دیدن اعمال را با فعل مجهول «دیده می‌‌شود» بیان می‌‌کند، می‌‌توان فهمید که نه تنها انسان عمل خویش را می‌‌بیند و از نتیجه آن بهره‌‌مند می‌‌شود، بلکه دیگران نیز از انتساب آن عمل به صاحبش با خبر می‌‌شوند و معلوم می‌‌شود که هر عملی از آن کیست. طبق این برداشت، عمل، دولت آشکار است، نه گنج پنهان و تأثیر فعل در سرنوشت فاعل تنها یک اصل ثبوتی صِرف نیست؛ بلکه از مقام اثبات و اِعلام نیز بهره‌‌مند است.\r\n\r\n2. انسان فقط از عمل خویش بهره می‌‌برد و هیچ چیز دیگری در سرنوشت او تأثیر گزار نیست: {هَلْ تُجْزَوْنَ إِلَّا بِمَا کنتُمْ تَکسِبُونَ}؛ (یونس: 52) «آیا جز در مقابل آنچه به دست آورده‌‌اید، پاداشی خواهید گرفت». تعبیر کسب در این آیه شریفه نشان می‌‌دهد که سرنوشت به دست‌‌آوردنی است. آینده را انسان با دست خود می‌‌سازد؛ نه اینکه برای او ساخته و پرداخته شده باشد.\r\n\r\n3. هر کاری که انسان انجام می‌‌دهد، چه نیک و چه بد، به خود او برمی‌‌گردد:\r\n\r\n{إِنْ أَحْسَنتُمْ أَحْسَنتُمْ لأَنفُسِکمْ وَإِنْ أَسَأْتُمْ فَلَهَا} (اسراء: 7)\r\n\r\nاگر نیکی کنید به خود کرده‌‌اید و اگر بدی کنید به خود کرده‌‌اید.\r\n\r\n{وَلاَ تَزِرُ وَازِرَةٌ وِزْرَ أُخْرَى} (فاطر: 18)\r\n\r\nهیچ کس بار دیگری را به دوش نمی‌‌کشد.\r\n\r\n4. در نظام هستی، هیچ عملی، هر چند خرد و کوچک، گم نمی‌‌شود:\r\n\r\n{فَمَن یعْمَلْ مِثْقَالَ ذرَّةٍ خَیراً یرَهُوَمَن یعْمَلْ مِثْقَالَ ذرَّةٍ شَرّاً یرَهُ} (زلزله: 7 و 8)\r\n\r\nهر کس به اندازه ذره‌‌ای کار نیک کند، آن را می‌‌بیند و هر کس به اندازه ذره‌‌ای کار بد کند، آن را می‌‌بیند.\r\n\r\nپرده‌‌های زمان، پیچ و خم‌‌های مکان، کوچکی واقعه، ظرافت اسلوب، سرعت عمل و پیچیدگی ابزار، هیچ کدام نمی‌‌تواند آنچه را از انسان صادر می‌‌شود، مخفی نگه دارد.\r\n\r\n{إِن تَک مِثْقَالَ حَبَّةٍ مِنْ خَرْدلٍ فَتَکن فِی صَخْرَةٍ أَوْ فِی السَّماوَاتِ أَوْ فِی الْأَرْضِ یأْتِ بِهَا اللَّهُ}  (لقمان: 16)","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80964","order":"102","text":"اگر به اندازه یک دانه خردل عمل، در دل سنگی یا در آسمان‌‌ها یا در زمین باشد، خدا آن را می‌‌آورد.[1]\r\n\r\n2. یادآوری‌‌های لازم برای تحصیل و توسعه تقوا\r\n\r\nآگاهی، به خودی خود، انسان را به مقام تقوا نمی‌‌رساند. دانسته‌‌های انسان در صورتی ثمربخش و مفیدند که مور توجه او باشند. بنابراین، هنگامی كه انسان در موقعیت گناه قرار می‌‌گیرد، توجه به چند آگاهی، می‌‌تواند او را از انجام گناه باز دارد.\r\n\r\nالف) یادآوری كسی كه فرمانش نقض می‌‌شود\r\n\r\nگناه به معنای نافرمانی خداوند است. كسی كه گناه می‌‌كند، در حقیقت در برابر پرورگار عالم، عَلَم مخالفت افراشته است. بنابراین لازمه عقل است كه اندكی درباره او فكر كند و ببیند مخالفت با او به صلاح انسان است یا نه. از خود بپرسد آیا سزاوار است انسان با كسی مخالفت كند كه او را در نعمت‌‌های خود غرق كرده و انسان پیوسته بر سفره احسان او نشسته است. امام حسین(ع) به مردی كه می‌‌گفت من نمی‌‌توانم از گناه خودداری كنم، فرمود: «لَا تَأْكُلْ رِزْقَ اللَّهِ وَ أَذْنِبْ مَا شِئْت»؛[2] «از روزی خدا نخور، آن‌‌گاه هر گناهی كه می‌‌خواهی بكن». دقت در این كلام شریف، نشان می‌‌دهد كه اگر انسان پیش از انجام گناه به این نكته توجه داشته باشد، از گناه صرف نظر می‌‌كند.\r\n\r\nاز خود بپرسد آیا سزاوار است با كسی مخالفت كند كه از همه كس به او مهربان‌‌تر است. در روایتی است كه گروهی اسیر به مدینه آوردند. دیدند زنی میان اسیران می‌‌دود و چون كودكی را می‌‌بیند، او را در آغوش می‌‌كشد، به سینه می‌‌چسباند و پستان خود را در دهانش می‌‌نهد. رسول خدا(ص)، كه خود شاهد این واقعه بود، رو به اصحاب فرمود: «آیا به نظر شما این زن كودكش را در آتش می‌‌افكند»؟ گفتند: «به خدا قسم تا توان داشته باشد، این كار را نخواهد كرد». فرمود: «خداوند نسبت به بندگانش از این زن مهربان‌‌تر است».[3]\r\n\r\n\r\n\r\n[1]. ر. ک: طباطبایی، المیزان، ج 16، ص 217.\r\n\r\n[2]. شعيری، جامع‌‌‌الاخبار، ص 131؛ مجلسی، بحارالانوار، ج 75، ص 126.\r\n\r\n[3]. بخاری، الجامع الصحيح، ج 7، ص 75؛ مسلم بن حجاج نیشابوری، صحيح مسلم، ج 8، ص 97؛ سيد بن طاووس اين روايت را در كتاب الطرائف في معرفة مذاهب الطوائف، ص 322 از اهل سنت نقل كرده است.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80966","order":"103","text":"طبق روایت دیگری رسول خدا(ص) می‌‌فرماید:\r\n\r\nوَ الَّذِی نَفْسِی بِیدِهِ اللَّهُ أَرْحَمُ بِعِبَادِهِ مِنَ الْوَالِدَةِ الْمُشْفِقَةِ عَلَى‌‌ وَلَدِهَا.[1]\r\n\r\nقسم به آن كه جانم در دست اوست، مهر خداوند نسبت به بندگانش از مهر مادر دلسوز نسبت به فرزندش بیشتر است.\r\n\r\nاز خود بپرسد آیا شایسته است كه انسان با كسی مخالفت كند كه از رگ گردن به او نزدیك‌‌تر است،[2] به او و همه کارهایش احاطه دارد،[3] همه كارهای او را می‌‌بیند،[4] نه تنها اعمال ظاهر بلكه زوایای قلبش نیز كه بسا از دید خودش مخفی است، در معرض دید او قرار دارد. قرآن کریم می‌‌فرماید: {وَ اعْلَمُوا أَنَّ اللَّهَ یحُولُ بَینَ الْمَرْءِ وَ قَلْبِهِ}؛ (انفال: 24) «و بدانید كه خدا میان آدمى و دلش حایل مى‌‌گردد». این باب، یكی از ابوابی است كه امام حسین(ع) مرد موعظه‌‌جو را به آن توجه داد و فرمود: «اطْلُبْ‌‌ مَوْضِعاً لَا یرَاكَ اللَّهُ وَ أَذْنِبْ مَا شِئْت‌‌»؛[5] «جایی پیدا كن كه خدا تو را نبیند، آن‌‌گاه هر چه خواستی گناه كن».\r\n\r\nاز خود بپرسد آیا می‌‌توان با كسی مخالفت كرد كه بر همه كائنات مسلّط است و حال و آینده انسان در اختیار اوست؛ چنان که می‌‌فرماید: {وَ هُوَ الْقَاهِرُ فَوْقَ عِبَادِهِ}؛ (انعام: 18) «و اوست كه بر بندگان خویش چیره است». امام حسین(ع) فرمود: «اخْرُجْ مِنْ وَلَایةِ اللَّهِ وَ أَذْنِبْ مَا شِئْت»؛[6] «از تحت سرپرستی خدا خارج شو و آن‌‌گاه هر چه خواستی گناه كن».\r\n\r\nاز خود بپرسد آیا عاقلانه است كه انسان با كسی مخالفت كند كه روز قیامت حاكم اوست، در مقابل طاعت پاداش می‌‌دهد و در مقابل نافرمانی عذاب می‌‌كند، بهشت را برای فرمانبرداران و جهنم را برای گناهكاران فراهم كرده و هیچ‌‌كس را یارای تخلف از حكم او نخواهد بود؛ چنان که می‌‌فرماید:\r\n\r\n{یوْمَ هُمْ بَارِزُونَ لَا یخْفَى عَلَى اللَّهِ مِنْهُمْ شَی لِمَنْ الْمُلْكُ الْیوْمَ لِلَّهِ الْوَاحِدِ الْقَهَّارِ} (غافر: 16)\r\n\r\n\r\n\r\n[1]. طبرسی، مشكاة الانوار، ص 213.\r\n\r\n[2]. ق: 16.\r\n\r\n[3]. آل عمران: 120.\r\n\r\n[4]. آل عمران: 156.\r\n\r\n[5]. شعيری، جامع‌‌‌الاخبار، ص 131؛ مجلسی، بحارالانوار، ج 75، ص 126.\r\n\r\n[6]. همان، ص 126.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80967","order":"104","text":"آن روز كه آنان ظاهر گردند، چیزى از آنها بر خدا پوشیده نمى‌‌ماند. امروز فرمانروایى از آنِ كیست؟ از آنِ خداوند یكتاى قهّار است.\r\n\r\nامام حسین(ع)، از این نكته معرفتی، بابی برای اندیشه انسان، بر سر دو راهی طاعت و عصیان، گشوده، می‌‌فرماید: «إِذَا أَدْخَلَكَ مَالِكٌ فِی النَّارِ فَلَا تَدْخُلْ فِی النَّارِ وَ أَذْنِبْ مَا شِئْتَ»؛[1] «اگر می‌‌توانی آن‌‌گاه كه مالك تو را به آتش می‌‌برد، با او نروی، هر چه می‌‌خواهی گناه كن».\r\n\r\nب) یادآوری كسی كه نافرمانی می‌‌كند.\r\n\r\nانسان هنگام گناه باید به این نكته توجه داشته باشد كه نفس خود را به گناه آلوده می‌‌كند. بنابراین باید بیندیشد كه آیا این كار به صلاح اوست. در این باب نیز زمینه تفكر بسیار گسترده است. هنگامی كه انسان بر سر دو راهی اطاعت و عصیان قرار می‌‌گیرد، شایسته است از خود بپرسد: آیا سزاوار است كسی كه خدا تكریمش كرده[2] با خدا مخالفت كند؛ آیا شایسته است كسی كه می‌‌تواند با اطاعت پروردگار به مقامات بلند و سعادت ابدی برسد، به خاطر لذت ناپایدار گناه خود را به دركات حیوانیت و پست‌‌تر از آن گرفتار كند؛ آیا كسی كه مدت كوتاهی در این دنیاست و باید به زودی دعوت پروردگارش را اجابت كند و به دنبال پیك مرگ از این دنیا سفر كند، می‌‌‌‌تواند با آفریدگار و پروردگار خود مخالفت كند. امام حسین(ع) فرمود:\r\n\r\nإِذَا جَاءَ مَلَكُ الْمَوْتِ لِیقْبِضَ رُوحَكَ فَادْفَعْهُ عَنْ نَفْسِكَ وَ أَذْنِبْ مَا شِئْت‌‌.[3]\r\n\r\nاگر می‌‌توانی، فرشته مرگ را، آن‌‌گاه كه برای گرفتن جانت می‌‌آید از خود برانی، هر چه می‌‌خواهی گناه كن.\r\n\r\nج) یادآوری عاقبت گناه\r\n\r\nهر عملی كه انسان انجام می‌‌دهد، نیك یا بد، آثاری به دنبال دارد. كسی كه عملی را بدون توجه به عاقبت آن انجام می‌‌دهد، در مواجهه با آثار و نتایج آن غافلگیر می‌‌شود. ولی آن كه درباره آثار و عواقب كار خویش می‌‌اندیشد، هرگز با مهمان ناخوانده روبه‌‌رو\r\n\r\n\r\n\r\n[1]. همان.\r\n\r\n[2]. اسراء: 70.\r\n\r\n[3]. شعيری، جامع‌‌‌الاخبار، ص 131؛ علامه مجلسي، بحارالانوار، ج 75، ص 126.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80968","order":"105","text":"نمی‌‌شود. او می‌‌داند كه اگر كاری را مرتكب شود، چه نتیجه‌‌ای به بار خواهد آورد. بنابراین اگر آن نتیجه را نخواهد، از انجام آن كار صرف‌‌نظر می‌‌كند؛ اگر چه در نظرش دلچسب و خواستنی باشد. گناهان نیز از این قاعده مستثنا نیستند. هر گناهی پیامدهایی دارد؛ پیامدهای گناه زندگی دنیا و آخرت انسان را تحت‌‌تأثیر قرار می‌‌دهد. اندیشه درباره این پیامدها هر عاقلی را از ارتكاب گناه منصرف می‌‌كند.\r\n\r\n\r\nچکیده\r\n\r\n1. راه‌‌های علمی کسب تقوا در دو دسته آگاهی‌‌ها و یادآوری‌‌ها قرار می‌‌گیرند. \r\n\r\n2. آگاهی‌‌های مفید برای تحصیل و توسعه تقوا عبارت است از: \r\n\r\nالف) آگاهی به مبدأ و معاد، مثل اینکه کارهای ما تحت اشراف علم الاهی است، خداوند متعال به همه چیز آگاه است، خدا همراه اهل تقواست، انسان در پیشگاه خدا حاضر می‌‌شود و او را ملاقات خواهد کرد و کیفر الاهی سخت است؛\r\n\r\nب)آگاهی از رابطه انسان و عمل خویش؛ مثل اینکه از سنت‌‌های همیشگی الاهی این است که سرنوشت هر کس به وسیله کردار، گفتار و اندیشه‌‌های او ساخته می‌‌شود. انسان فقط از عمل خویش بهره می‌‌برد و هیچ چیز دیگری در سرنوشت او تأثیرگذار نیست، هر کاری که انسان انجام می‌‌دهد _ چه نیک و چه بد _ به خود او برمی‌‌گردد و در نظام هستی، هیچ عملی _ هر چند خرد و کوچک _ گم نمی‌‌شود. یادآوری‌‌هایی که تحصیل و توسعه تقوا را باعث می‌‌شوند، عبارتند از: یادآوری كسی كه فرمانش نقض می‌‌شود، یادآوری كسی كه نافرمانی می‌‌كند و یادآوری عاقبت گناه.\r\n\r\n\r\nپرسش\r\n\r\n1. آیه {وَ اتَّقُوا اللَّهَ وَ اعْلَمُوا أَنَّ اللَّهَ بِمَا تَعْمَلُونَ بَصِیرٌ} بر کدام اصل اعتقادی دلالت دارد؟\r\n\r\n2. به چه دلیل تأثیر فعل در سرنوشت فاعل تنها یک اصل ثبوتی صِرف نیست؟\r\n\r\n3. سه مورد از معارفی که هنگام مواجهه با گناه باید درباره خدا یادآوری کرد را نام ببرید.\r\n\r\n4. یادآوری عاقبت گناه، چگونه انسان را به تقوا نزدیک می‌‌کند؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80969","order":"106","text":"درس 13: تحصیل و توسعه تقوا (2)\r\n\r\nراهکارهای عملی، موانع\r\n\r\nاز فراگیر انتظار می‌‌رود در پایان این درس بتواند:\r\n\r\n1. راه‌‌های عملی رسیدن به تقوا را تبیین کند.\r\n\r\n2. با آیات و احادیث، بر راه‌‌های رسیدن به تقوا استدلال کند.\r\n\r\nدر درس گذشته، درباره راه‌‌های علمی کسب تقوا سخن گفتیم و اکنون درباره راه‌‌های عملی و موانع آن سخن خواهیم گفت.\r\n\r\n1. راهکارهای عملی تحصیل و توسعه تقوا\r\n\r\nالف) تدبر پیش از عمل\r\n\r\nیکی از راه‌‌های کسب تقوا این است که انسان، پیش از اقدام به هر عملی، درباره عواقب و پیامدهای آن فکر کند؛ منظور از این راهکار این نیست که انسان فقط برای کارهایش طرح و نقشه‌‌‌‌ای از پیش تهیه شده داشته باشد؛ بلکه منظور این است که پس از اندیشه و ارزیابی نتیجه کار، خارج از حوزه تأثیر و نفوذ غرائز و امیال، طبق توصیه عقل عمل کند.\r\n\r\nمردی به رسول خدا عرض کرد: «مرا نصیحت کن». حضرت سه بار به او فرمود: «اگر نصیحت کنم می‌‌پذیری»؟ او می‌‌گفت«آری». فرمود: «هنگامی که تصمیم به کاری می‌‌گیری، درباره عاقبت آن فکر کن. اگر مایه رشد و کمالت بود، انجام ده و اگر موجب ضلالت و گمراهی بود، از انجام آن دست بدار».[1] بنابراین منظور از تدبر، سپردن کار به دست عقل است.\r\n\r\n\r\n\r\n[1]. حر عاملی، وسائل الشیعه، ج 11، ص 223.","description":"","index":"29720","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80970","order":"107","text":"قوه غضب و شهوت هر یک می‌‌‌‌توانند به تنهایی یا تحت اشراف عقل، انسان را به عمل وادارند. پاره‌‌ای از اعمال با اشراف عقل صورت می‌‌‌‌گیرند. تدبّر پیش از عمل، نشانه تسلط و اشراف عقل بر فعالیت غضب و شهوت است. امیرالمؤمنین علی(ع) می‌‌فرماید: «أَعْقَلُ النَّاسِ أَنْظَرُهُمْ فِی الْعَوَاقِب»؛[1] «عاقل ترین مردم کسی است که بیشتر درباره عاقبت کارهایش می‌‌اندیشد». و می‌‌فرماید: «حَدُّ الْعَقْلِ النَّظَرُ فِی الْعَوَاقِب»؛[2] «عقل همان اندیشه درباره عاقبت کارهاست».\r\n\r\nپاره‌‌ای دیگر از اعمال، تحت سیطره غضب یا شهوت و بدون دخالت عقل صورت می‌‌‌‌گیرند. این گونه کارها نیز خود بر دو قسمند: «یک قسم کارهای ناشایستی که با طرح و نقشه پیشینی صورت می‌‌گیرند و قسمی دیگر که تحت تأثیر شرایط و بدون طرح پیشینی پدید می‌‌‌‌آیند». این دو دسته رفتار، هر دو محصول طغیان قوای تحریکی نفس‌‌اند و در این جهت با هم تفاوتی ندارند؛ ولی دسته دوم، این ویژگی را دارند که به اندک التفات و تأملی می‌‌توان از وقوع آنها جلوگیری کرد. بنابراین اقدامی که بدون اشاره عقل و به تحریک قوه غضب یا شهوت صورت می‌‌‌‌گیرد، چه با طرح و نقشه باشد و چه تحت تأثیر عوامل هیجان‌‌آور، مصداق بی‌‌فکری است و در مقابل تدبّر قرار دارد. امیرالمؤمنین(ع) می‌‌فرماید:\r\n\r\nمَنْ تَوَرَّطَ فِی الْأُمُورِ غَیرَ نَاظِرٍ فِی الْعَوَاقِبِ فَقَدْ تَعَرَّضَ لِمُفْضِحَاتِ النَّوَائِب.[3]\r\n\r\nکسی که بدون تفکر در عاقبت و نتیجه کارها اقدام می‌‌کند، خود را در معرض مصائب رسواکننده قرار می‌‌دهد.\r\n\r\nاعمال انسان آثاری وضعی دارد که خواه ناخواه گریبانگیر فاعل خود می‌‌‌‌شود. بنابراین اگر عمل بدی که انجام می‌‌‌‌دهیم، پیامدی داشته باشد، پس از انجام عمل نمی‌‌‌‌توان از نتیجه آن اجتناب کرد. کسی که بدون تدبر عمل ناشایستی را انجام می‌‌‌‌دهد، پس از انجام عمل با پدیده‌‌‌‌ای نو روبه‌‌رو می‌‌‌‌شود که برای ورود آن هیچ آمادگی ندارد و جز تسلیم در برابر آن چاره‌‌‌‌ای نمی‌‌‌‌یابد. پس اگر کسی بخواهد گرفتار پشیمانی نشود و از خطر آلودگی به گناه در امان باشد، باید پیش از عمل تدبر کند.\r\n\r\n\r\n\r\n[1]. آمدی، غررالحکم، ص 217.\r\n\r\n[2]. حلی، حسن بن سلیمان، مختصر بصائر الدرجات، ص140؛ لیثی واسطی، عیون الحکم و المواعظ، ص 332.\r\n\r\n[3]. کلینی، کافی، ج 8، ص 19؛ ابن شعبه، تحف العقول، ص 93.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80971","order":"108","text":"علی(ع) در وصیت خود به فرزندش محمد بن حنفیه می‌‌‌‌فرماید: «التَّدَبُّرُ قَبْلَ الْعَمَلِ فَإِنَّهُ یؤْمِنُكَ مِنَ النَّدَم»؛[1] «اندیشه پیش از عمل، تو را از پشیمانی حفظ می‌‌‌‌کند».\r\n\r\nب) استمداد از خداوند\r\n\r\nهدایت، چه در حوزه علم و باور و چه در حیطه التزام و عمل، با خداست و خود فرموده است: {إِنَّ عَلَینَا لَلْهُدَى}؛ (لیل: 12) «همانا هدایت بر ماست» و هرکس را بخواهد به راه راست هدایت می‌‌کند: {یهْدِی مَنْ یشَاءُ إِلَى صِرَاطٍ مُسْتَقِیمٍ}. (بقره: 142) انسان بدون پشتیبانی و توفیق الاهی، در هیچ میدانی، کاری از پیش نمی‌‌برد. بر این اساس، بهترین و مؤثرترین روش برای تحصیل و حفظ تقوا، مدد گرفتن از حق تعالی است. امیرالمؤمنین(ع) می‌‌فرماید:\r\n\r\nأُوصِیكُمْ بِتَقْوَى اللَّهِ فَإِنَّهَا حَقُّ اللَّهِ عَلَیكُمْ وَ الْمُوجِبَةُ عَلَى اللَّهِ حَقَّكُمْ وَ أَنْ تَسْتَعِینُوا عَلَیهَا بِاللَّهِ.[2]\r\n\r\nشما را به تقوای الهی سفارش می‌‌کنم، همانا تقوا حق خدا بر شماست و موجب می‌‌شود شما بر خدا حقّ پیدا کنید. از خدا برای تقوا استعانت بجویید.\r\n\r\nالبته یاری خدا در این مسیر شامل کسانی می‌‌شود که خود قدمی در راه گذاشته باشند. قرآن کریم می‌‌فرماید:\r\n\r\n{وَالَّذِینَ جَاهَدُوا فِینَا لَنَهْدِینَّهُمْ سُبُلَنَا وَإِنَّ اللَّهَ لَمَعَ الْمُحْسِنِینَ} (عنکبوت: 69)\r\n\r\nو كسانى كه در راه ما كوشیده‌‌اند، به یقین راه‌‌هاى خود را بر آنان مى‌‌نماییم و در حقیقت، خدا با نیكوكاران است.\r\n\r\nج) تمرین تقوا\r\n\r\nتقوا فضیلتی است که انسان را از گناه باز می‌‌دارد، ولی پیدایش آن نیز سببی جز ترک گناه ندارد. تقوا از پدیده‌‌هایی نیست که یکباره در نفس انسان پیدا شود و آن‌‌گاه صاحبش را از گناه حفظ کند. این پدیده مبارک، به تدریج و بر اثر تمرین عملی در مواجهه با گناهان \r\n\r\n\r\n\r\n[1]. صدوق، الفقیه، ج 4، ص 388.\r\n\r\n[2]. شریف رضی، نهج البلاغه، ص 284.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80972","order":"109","text":"حاصل می‌‌شود. اگر انسان به طور مکرر بر سر دوراهی‌‌ها خواست خدا را ترجیح ‌‌دهد و از گناه بپرهیزد، ملکه تقوا در جانش ثابت می‌‌شود و هر چه به این روش ادامه دهد، ریشه‌‌هایش در نفس عریق‌‌تر و محکم‌‌تر می‌‌شود؛ به همین دلیل قرآن کریم، در آیات زیادی، تقوا را به مثابه هدف برای عمل به احکام مطرح کرده است؛ از جمله درباره تشریع روزه می‌‌فرماید:\r\n\r\n{یا أَیهَا الَّذِینَ آمَنُوا كُتِبَ عَلَیكُمْ الصِّیامُ كَمَا كُتِبَ عَلَى الَّذِینَ مِنْ قَبْلِكُمْ لَعَلَّكُمْ تَتَّقُونَ} (بقره: 183)\r\n\r\nاى كسانى كه ایمان آورده‌‌اید، روزه بر شما مقرر شده است، همان گونه كه بر كسانى كه پیش از شما [بودند‌‌]‌‌ مقرر شده بود؛ باشد كه پرهیزگارى كنید.\r\n\r\nهمچنین پس از بیان پاره‌‌‌‌ای احکام، می‌‌فرماید:\r\n\r\n{تِلْكَ حُدُودُ اللَّهِ فَلَا تَقْرَبُوهَا كَذَلِكَ یبَینُ اللَّهُ آیاتِهِ لِلنَّاسِ لَعَلَّهُمْ یتَّقُونَ} (بقره: 187)\r\n\r\nاینها مرزهای الاهی است، به آنها نزدیک نشوید. خداوند این گونه آیاتش را برای مردم بیان می‌‌کند. باشد که تقوا پیشه کنند.\r\n\r\nواژه «حدود»، در این آیه مبارکه، به معنای مرزها یا احکام الهی است؛ «لَعَلَّهُمْ یتَّقُونَ»، یعنی مرزداری کنید شاید متقّی شوید. این فرایند وقتی شتاب می‌‌گیرد که انسان، در حین عمل به احکام الاهی، به کارکرد تمرینی آنها توجه داشته باشد.\r\n\r\nنتیجه سخن اینکه انسان می‌‌تواند با التزام عملی به احکام الاهی، هر چند با تحمیل بر نفس، به مرتبه تقوا ارتقا پیدا کند.\r\n\r\n2. شناخت موانع تحصیل تقوا\r\n\r\nآشنایی با موانع تقوا، یکی از راه‌‌های علمی تحصیل تقواست. تقوا فضیلتی جامع است؛ به همین دلیل، هر گناه و رذیله‌‌ای برای پیدایش و ماندگاری آن زیان‌‌آور است. ولی به عنوان یک فضیلت جامع با جامع‌‌ترین رذیله، یعنی دنیادوستی، در تضاد کامل است. ازاین‌‌رو در روایات، بر تعارض تقوا با حب دنیا و بارزترین نمود آن، یعنی طمع، انگشت تأکید نهاده شده است. ما در این گفتار، مقابله تقوا با دنیادوستی و طمع را از زبان روایات باز می‌‌خوانیم.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80973","order":"110","text":"الف) حب دنیا\r\n\r\nقرآن کریم زندگی دنیا را بازی و سرگرمی خوانده، می‌‌فرماید: {اعْلَمُوا أَنَّمَا الْحَیاةُ الدُّنْیا لَعِبٌ وَلَهْوٌ}؛ (حدید: 20) «بدانید كه زندگى دنیا، در حقیقت، بازى و سرگرمى است». طبق این آیه کریمه، انسان دنیادوست، مشغول بازی و سرگرمی است؛ این در حالی است که تقوا و پرهیز از گناه، نیازمند توجه پیوسته و عزمی راسخ و استوار است.\r\n\r\nحب دنیا از دو راه مانع پیدایش تقوا در قلب می‌‌شود:\r\n\r\n_ نخست از راه پرورش صفات رذیله در نفس: ممکن است سخن امام سجاد(ع) که می‌‌فرماید: «حُبُّ الدُّنْیا رَأْسُ كُلِّ خَطِیئَة»[1]؛ «دنیادوستی اصل و ریشه همه گناهان است»، ناظر به همین کارکرد دنیادوستی باشد. صفات رذیله، هر کدام به نوعی با تقوا در تعارض و تضاد است. ولی از همه مهم‌‌تر در تعارض با تقوا طمع است که مولود بلافصل دنیادوستی است. امیرالمؤمنین(ع) می‌‌فرماید: «حُبُّ الدُّنْیا یوجِبُ‌‌ الطَّمَعَ‌‌»؛[2] «دنیادوستی موجب طمع می‌‌شود».\r\n\r\n_ دوم از راه خشکاندن ریشه‌‌های تقوا: کمترین چیزی که برای پیدایش تقوا در قلب لازم است، توجه به حیات اخروی است. درحالی‌‌که محبت دنیا این توجه را از انسان سلب می‌‌کند. قرآن کریم می‌‌فرماید: {إِنَّ هَؤُلَاءِ یحِبُّونَ الْعَاجِلَةَ وَیذَرُونَ وَرَاءَهُمْ یوْمًا ثَقِیلًا}؛ (انسان: 27) «اینان دنیاى زودگذر را دوست دارند و روزى گرانبار را پشت سر مى‌‌افكنند».\r\n\r\nدر مبحث پیشین دانستیم که ریشه تقوا، در جان آدمی، امید و خوف و محبت است. دنیادوستی این فضائل را در قلب می‌‌میراند رسول خدا(ص) می‌‌فرماید:‌‌ «مَنْ أَحَبَّ الدُّنْیا ذَهَبَ خَوْفُ الْآخِرَةِ مِنْ قَلْبِه»؛[3]‌‌«هر کس دنیا را دوست بدارد، خوف آخرت از دلش می‌‌رود».\r\n\r\nامیرالمؤمنین(ع) ضمن روایت معراج نقل می‌‌کند که خداوند متعال به رسول اکرم(ص) فرمود:\r\n\r\n\r\n\r\n[1] . کلینی، کافی، ج2، ص130.\r\n\r\n[2]. آمدی، غرر الحكم‏، ص 348.\r\n\r\n[3]. راوندى، النوادر، ص27.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80974","order":"111","text":"ای احمد، اگر بنده‌‌ای به اندازه همه اهل زمین و آسمان نماز بخواند و به اندازه همه اهل زمین و آسمان روزه بگیرد و مثل فرشتگان از غذا دوری کند و همانند برهنگان لباس بپوشد، ولی من ببینم که ذره‌‌ای از محبت دنیا یا شهرت یا ریاست یا زیور و زینت دنیا در قلبش باقی است، او در خانه من مجاورم نخواهد بود و محبتم را از دلش برمی‌‌گیرم.[1]‌‌\r\n\r\nمحبت دنیا ضد محبت خداست و جمع بین دو ضد عقلاً محال است. امام صادق(ع) می‌‌فرماید: «مَا أَحَبَّ اللَّهَ مَنْ أَحَبَّ الدُّنْیا»؛[2] «خدا را دوست نمی‌‌دارد آن که دنیا را دوست بدارد». بنابراین تقوا در صورتی زینت قلب آدمی می‌‌شود که از محبت دنیا خالی باشد. امیرالمؤمنین(ع) می‌‌فرماید: «حَرَامٌ عَلَى [كُلِ‌‌] قَلْبٍ مُتَوَلِّهٍ بِالدُّنْیا أَنْ یسْكُنَهُ التَّقْوَى»؛[3] «حرام است بر دلی که واله دنیاست، تقوا در آن جای بگیرد».\r\n\r\nهمان طور که هیچ دلی نمی‌‌تواند حبّ دنیا و ملکه قدسیه تقوا را با هم داشته باشد، هیچ دلی از هر دو خالی نیست. اگر در قلب تقوا نباشد، مسلّماً به دنیا تعلق دارد. امام علی(ع) می‌‌فرماید: «خُلُوُّ الْقَلْبِ مِنَ التَّقْوَى یمْلَأُهُ مِنْ فِتَنِ الدُّنْیا»؛[4] «اگر دل از تقوا خالی شد، از فتنه‌‌های دنیایی پر می‌‌شود». منظور از فتنه‌‌های دنیا، اندیشه‌‌های دنیوی است[5]  که از محبت دنیا ناشی می‌‌شود.\r\n\r\nب) طمع\r\n\r\nطمع از مهم‌‌ترین نمودهای دنیادوستی است؛ ولی چون در روایات به طور مستقل مطرح شده ما نیز آن را جداگانه مطرح می‌‌کنیم. طمع، به معنای چشم داشت به آنچه خدا به دیگران داده، با ملکه تقوا در تضاد است. ممکن نیست انسان با صفت رذیله طمع، فضیلت تقوا را به دست آورد. چون طمع ریشه تقوا، یعنی ایمان، را از بین می‌‌برد. سعدان[6]\r\n\r\n\r\n\r\n[1]. ديلمى، إرشاد القلوب، ج‏1، ص 206.\r\n\r\n[2]. کلینی، کافی، ج‏8، ص 129.\r\n\r\n[3]. آمدی، غرر الحكم‏، ص 350.\r\n\r\n[4]. همان‏، ص363.\r\n\r\n[5]. خوانساری، شرح فارسی غرر الحکم،ج‏3، ص 456.\r\n\r\n[6]. نامش عبدالرحمن بن مسلم، ملقب به سعدان است. طولانی زیسته، امام صادق و امام کاظم را درک کرده و از هر دو امام حدیث شنیده و روایت کرده (رجال نجاشی، ص 192) و از سخنان ایشان کتابی تدوین کرده است. (طوسی، الفهرست، ص 140)","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80975","order":"112","text":"می‌‌گوید که به امام صادق(ع) عرض کردم: «چه چیزی ایمان را در قلب ثابت می‌‌کند»؟ فرمود: «الْوَرَعُ وَ الَّذِی یخْرِجُهُ مِنْهُ قَالَ الطَّمَعُ»؛[1] «ورع و [اضافه کرد] چیزی که ایمان را از دل می‌‌برد، طمع است».\r\n\r\nافزون بر این، احادیث زیادی در دست داریم که از مقابله آشکار بین ورع و طمع گزارش می‌‌دهند؛ از جمله امیرالمؤمنین(ع) می‌‌فرماید:\r\n\r\nلَا یجْتَمِعُ الْوَرَعُ وَ الطَّمَعُ.[2]\r\n\r\nورع با طمع جمع نمی‌‌شود.\r\n\r\nكَیفَ یمْلِكُ الْوَرَعَ مَنْ یمْلِكُهُ الطَّمَعُ.[3]\r\n\r\nچگونه تقوا به دست می‌‌آورد کسی که بنده طمع است.\r\n\r\nسَبَبُ فَسَادِ الْوَرَعِ الطَّمَعُ.[4]\r\n\r\nسبب تباهی تقوا، طمع است.\r\n\r\nقَلِیلُ الطَّمَعِ یفْسِدُ كَثِیرَ الْوَرَعِ.[5]\r\n\r\nاندکی طمع انبوهی از تقوا را تباه می‌‌کند.\r\n\r\nكَثْرَةُ الطَّمَعِ عُنْوَانُ قِلَّةِ الْوَرَعِ.[6]\r\n\r\nفراوانی طمع نشان کمبود تقواست.\r\n\r\nمَنْ لَزِمَ الطَّمَعَ عَدِمَ الْوَرَعَ.[7]\r\n\r\nهر کس با طمع ملازم شود، تقوا را از دست می‌‌دهد.\r\n\r\n\r\n\r\n[1]. کلینی، کافی، ج 2، ص320.\r\n\r\n[2]. آمدی، غرر الحکم‏، ص 772.\r\n\r\n[3]. همان‏، ص 516.\r\n\r\n[4]. همان‏، ص397.\r\n\r\n[5]. همان‏، ص505.\r\n\r\n[6]. همان‏، ص525.\r\n\r\n[7]. همان‏، ص600.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80976","order":"113","text":"این احادیث، افزون بر تضاد بین طمع و تقوا، بر نکات ظریفی دلالت دارند که بحث از همه آنها مجال دیگری می‌‌خواهد؛ از جمله اینکه حب دنیا مساوی با رقیت، و تقوا مساوی با آزادگی انسان است؛ متقی مالک تقواست، ولی طمعکار بنده طمع؛ همان طور که تقوا یک درجه و مرتبه ندارد، طمع نیز دارای یک سطح نیست؛ طمع قلیل، طمع کثیر و ملازمت با طمع، درکاتی است که هر کدام به نوعی و در سطحی تقوا را از نفس انسان می‌‌راند.\r\n\r\n\r\nخلاصه\r\n\r\n1. راه‌‌های عملی برای کسب تقوا عبارت است از: تدبر پیش از عمل، استمداد از خداوند و تمرین تقوا.\r\n\r\n2. اگر انسان، پیش از عمل، درباره عاقبت عملش بیندیشد و خارج از حوزه تأثیر و نفوذ غرائز و امیال، طبق توصیه عقل عمل کند، به تقوا می‌‌رسد و چون هدایت به دست خداست، اگر انسان از خدا بخواهد، در رسیدن به تقوا یاری‌‌اش می‌‌کند و چون تقوا پدیده‌‌ای تدریجی است، اگر انسان ترک گناه را تمرین کند، ملکه تقوا در جانش استوار می‌‌شود.\r\n\r\n3. حب دنیا با پرورش صفات رذیله در نفس و غافل کردن انسان از حیات اخروی، مانع پیدایش تقوا در نفس می‌‌شود. طمع نیز چون مولود حب دنیاست، به همان منوال با ریشه‌‌های تقوا در نفس در تضاد است.\r\n\r\n\r\nپرسش\r\n\r\n1. از رفتارهایی که تحت تأثیر طغیان قوای تحریکی نفس پدید می‌‌آیند، کدام یک را سریع‌‌تر می‌‌توان پیش‌‌گیری کرد؟\r\n\r\n2. مبتنی بر کدام اصل اعتقادی، استمداد از خداوند متعال انسان را به تقوا می‌‌رساند؟\r\n\r\n3. از این اصل که تقوا یک پدیده دفعی نیست، چه قاعده عملی استنباط می‌‌شود؟\r\n\r\n4. تقوا با کدام رذیله در تضاد کامل است؟\r\n\r\n5. حب دنیا چگونه ریشه تقوا را در نفس می‌‌خشکاند؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80977","order":"114","text":"فصل سوم: صبر\r\n","description":"","index":"29721","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80978","order":"115","text":"درس 14: مفهوم‌‌شناسی صبر\r\n\r\nاز فراگیر انتظار می‌‌رود در پایان این درس بتواند:\r\n\r\n1. با استناد به کتب لغت، معنای صبر را در لغت توضیح دهد.\r\n\r\n2. با استناد به کتب اخلاقی، معنای اصطلاحی صبر را در علم اخلاق تبیین کند.\r\n\r\nشرط اول برای کسب فضائل و درمان رذائل نفسانی، آشنایی با حقیقت آنهاست. تحصیل فضائل و درمان رذائل، منوط به کاربست عوامل و برداشتن موانع در فرایند تهذیب است. بدون این آشنایی، نمی‌‌توان عوامل و موانع یک نهاد نفسانی را به دست آورد. بنابراین تلاش می‌‌کنیم پیش از هر بحثی، تصویری روشن از حقیقت صبر ارائه کنیم.\r\n\r\n\r\n1. صبر در لغت\r\n\r\nصبر در زبان فارسی به معنای شکیبیدن و شکیبایی[1] است و در لغت عرب به چند معنا استعمال شده است؛ از جمله: نگاه داشتن، نگاه داشتن انسان یا حیوانی به قصد متمکن ساختن دیگری بر قتل او، قرار دادن موجود زنده برای کشته شدن؛ مثل قرار دادن محکوم در جوخه اعدام، حبس موجود زنده به این قصد که در حبس بمیرد و همچنین به \r\n\r\n\r\n\r\n[1]. عمید، فرهنگ فارسی، ‌‌‌ص 820.","description":"","index":"29722","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80979","order":"116","text":"معنای سوگند دادن یا سوگندی که برای گرفتنش انسان را محبوس کنند.[1]\r\n\r\nدر محاورات رایج، صبر بیش از هر معنای دیگری بر خودداری اطلاق می‌‌شود. در قرآن کریم هم گاه صبر به معنای «حبس و بازداشت نفس» به کار رفته است؛ از جمله می‌‌فرماید: {وَ اصْبِرْ نَفْسَكَ مَعَ الَّذِینَ یدْعُونَ رَبَّهُمْ بِالْغَدَاةِ وَالْعَشِی یرِیدُونَ وَجْهَهُ}؛[2] «و خودت را نگه دار با كسانى كه برای رضایت پروردگارشان صبح و شام او را مى‌‌خوانند».\r\n\r\nنقیض صبر، در لغت عرب، جزعْ[3] به معنای بی‌‌تابی[4] است. ما به زودی درباره رذیله جزع سخن خواهیم گفت.\r\n\r\n2. مفهوم اصطلاحی صبر\r\n\r\nصبر، در اصطلاح اخلاق، عبارت است از: مقاومت و پایمردی عقل در مقابل هوا و هوس و امیال لجام‌‌گسیخته حیوانی.[5]\r\n\r\nانسان در بعد معنوی خویش، مجموعه‌‌ای از قوا و نیروهای خدادادی است؛ مانند عقل نظری، عقل عملی، شهوت، خشم و بالاتر از همه، نیروی اراده که به انتخاب و اختیار منتهی می‌‌شود. این نیروها بی‌‌جهت به انسان داده نشده، بلکه ابزار ترقی و تکامل انسان‌‌اند و هر یک از آنها در این راستا وظیفه معینی به عهده دارد؛ ولی هر نیرویی، در صورتی به تکامل انسان کمک می‌‌کند که انسان به‌‌جا و به اندازه از آن استفاده کند. استفاده صحیح از نیروهای درونی، تنها با مدیریت عقل و اشارات شرع امکان‌‌پذیر است؛ ولی نیروی غضب و شهوت به این مدیریت تن نمی‌‌دهند و پیوسته در پی توسعه فعالیت خود هستند.\r\n\r\nعقل عملی، نیرویی است که زشتی و زیبایی اعمال‌‌ را تشخیص می‌‌دهد و به \r\n\r\n\r\n\r\n[1]. فراهیدی، عین، ج 7، ص 115؛ ابن فارس، معجم مقاییس اللغة، ج 3، ص 229؛ راغب، مفردات، ص474؛ جوهری، صحاح اللغة، ج 2، ص 706.\r\n\r\n[2]. ر.ک: کهف: 28.\r\n\r\n[3]. فراهیدی، عین، ج 7، ص 115.\r\n\r\n[4]. عمید، فرهنگ فارسی، ‌‌‌ص 462.\r\n\r\n[5]. ر.ک: فیض کاشانی، محجة‌‌‌البیضاء، ج7، ص109 ـ 115.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80980","order":"117","text":"کارهای نیک فرمان می‌‌دهد؛[1] به همین دلیل انسان، با هر عقیده و مرامی، زشتی و زیبایی کارها را درمی‌‌یابد. نیروی شهوت و غضب، به رغم درک و دریافت‌‌ عقلِ عملی، در پی تحقق اهداف خویش‌‌اند و می‌‌خواهند همه مرزها را زیر پا بگذارند؛ و به همین دلیل با عقل درمی‌‌آویزند؛ در این درگیری، نیروی انتخاب انسان، وضعیت نهایی را تعیین می‌‌کند. انسان ممکن است به فتوای عقل، عمل نیک را انتخاب کند یا به پیروی از غضب و شهوت، از آن روی بگرداند و به سمت کارهای بد برود.\r\n\r\nبرای اینکه انسان عمل زیبا را انتخاب کند، صبر و پایداری لازم است. با نیروی صبر است که می‌‌توان در برابر شهوت مقاومت کرد تا عقل بر او حاکم شود. در صورتی که عقل بر قوای حیوانی غلبه کند، صبر تحقق یافته و در صورتی که نیروهای حیوانی پیروز شوند و عقل را ازکرسی مدیریت وجود انسان به زیر کشند تا امیال و هوس‌‌ها بر آن بتازند، اصطلاحاً انسان صبر از کف نهاده و گرفتار جزع و بی‌‌تابی شده است. بنابراین مقام صبر، مقام هیمنه عقل بر جوانح و جوارح و استیلا بر نفس و بدن است.[2] مرحوم نراقی در تعریف صبر آورده است:\r\n\r\nصبر عبارت است از: «ثبات و آرامش نفس در سختی‌‌ها و مصیبت‌‌ها؛ به این معنا که انسان در برابر سختی‌‌ها چنان ایستادگی کند که آرامش و شادی پیش از حادثه را از دست ندهد».[3]\r\n\r\nبه تعریفی دیگر: صبر تحمل ناخوشایندها بدون جزع و بی‌‌تابی است یا حفظ نفس در محدوده اوامر و نواهی عقل و شرع است.[4] با توجه به آنچه گذشت، می‌‌توان گفت صبر، در اصطلاح اخلاق، عبارت است از: اینکه انسان در برابر حوادث ناخوشایند[5] حالت آرامش خود را از دست ندهد و از زیّ بندگی خارج نشود.\r\n\r\n\r\n\r\n[1]. مظفر، محمد رضا، اصول الفقه، ج 2،‌‌‌ ص 277؛ الفضلی، عبدالهادی، اصول البحث، ص 34.\r\n\r\n[2]. حلّی، سید مسلم، القرآن والعقیده، ص 170.\r\n\r\n[3]. نراقی، جامع السعادات، ج 3، ص 225.\r\n\r\n[4]. سیدمهدی صدر، اخلاق اهل بیت، ص 150.\r\n\r\n[5]. حوادث ناخوشایند در این تعریف، اعم است از مصیبت، ترک گناه، خودداری از انتقام و التزام به طاعت.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80981","order":"118","text":"3. برابرنهاد صبر\r\n\r\nدر برابر فضیلت صبر، رذیله جزع قرار دارد. در قرآن کریم نیز صبر و جزع درمقابل هم به کار رفته‌‌اند؛ چنان که می‌‌فرماید: {سَواءٌ علینا اَ جَزَعنا اَم صَبَرنا ما لَنا مِن مَحیص}؛ (ابراهیم: 21) «چه بی‌‌تابی کنیم چه شکیبایی، برای ما تفاوتی ندارد؛ راه گریزی برای ما نیست».\r\n\r\nجزع در اصطلاح اخلاق، عبارت از حالتی نفسانی است که در هنگامه مقابله با حوادث و ناملایمات، آدمی را بی‌‌تاب و ناپایدار، درونش را متحول و دریای دلش را طوفانی و پریشان می‌‌سازد. این تحول درونی، منشأ یک سلسله آثار و حرکات بیرونی می‌‌شود؛ از جمله اینکه انسان عنان نفس خود را از دست می‌‌دهد و نمی‌‌تواند به فرمان عقل و شرع عمل کند و نفس، او را به افعال و حرکاتی وامی‌‌دارد که مورد پسند عقل و شرع نیست؛ مثلاً زبان به شکایت از خدا می‌‌گشاید، داد و فریاد می‌‌کند، خودش را می‌‌زند و سینه‌‌ چاک می‌‌دهد. ازاین‌‌رو امام صادق(ع) جزع را در زمره لشکریان جهل شمرده است.[1]\r\n\r\nجزع از رذایل اخلاقی و صفات زشت روح آدمی است؛ صفتی است که آینده انسان را تیره می‌‌کند و او را به هلاکت می‌‌رساند. جزع و بی‌‌تابی در مصیبت، حکایت از آن دارد که انسان منکر قضای الهی است و حکمت الهی را دوست ندارد و از کار حضرت حق، خشمگین است. انسان بی‌‌تابِ جزوع، افزون بر اینکه از همه فواید معنوی صبر محروم می‌‌شود، در جامعه انسانی نیز جایگاه رفیعی ندارد و مورد توجه و احترام مردمان نیست.\r\n\r\nکارکرد و دستاورد جزع در مقام طاعت و معصیت، تعطیلی عقل و سپردن کار به غضب و شهوت است و در برابر حوادث ناگوار و ناملایمات زندگی، دو چیز است: نخست آنکه مصیبت را بزرگ و حادثه را سنگین‌‌تر می‌‌کند.[2] امیرالمؤمنین(ع) می‌‌فرماید: «اَلُجَزَعُ یُعَظِّمَ الْمِحْنَةَ»؛[3] «جزع، محنت و مصیبت را بزرگ می‌‌کند» و دیگر اینکه انسان را از پاداش محروم می‌‌کند. علی(ع) می‌‌فرماید: «لَیسَ مَعَ الْجَزَع مَثُوَبةٌ»؛[4] «کسی که بی‌‌تابی می‌‌کند، ثوابی ندارد».\r\n\r\n\r\n\r\n[1]. برقی، محاسن، ص 197؛ نراقی، جامع السعادات، ج 2، ص 367.\r\n\r\n[2]. ر. ک: ری‌‌‌شهری، محمد، میزان الحکمه، ج 1، ص 380.\r\n\r\n[3]. آمدی، غررالحکم، ص 41.\r\n\r\n[4].همان، ج 5، ص 78.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80982","order":"119","text":"خلاصه\r\n\r\n1. صبر در لغت بیشتر به معنای نگاه داشتن  است و در محاوره، بر خودداری اطلاق می‌‌شود. \r\n\r\n2. صبر در اصطلاح اخلاق، عبارت است از: مقاومت و پایمردی عقل در مقابل هوا و هوس؛ به عبارت دیگر، صبر عبارت است از: عمل به فتوای عقل در برابر اقتضائات غضب و شهوت.\r\n\r\n3. برابر نهاد صبر در اخلاق، جزعْ به معنای بی‌‌تابی است. جزع رذیله‌‌ای کشنده است که جز بزرگ کردن مصیبت و ضایع کردن پاداش انسان، ثمری ندارد.\r\n\r\n\r\nپرسش\r\n\r\n1. دو معنای نزدیک به هم از معانی صبر را نام ببرید.\r\n\r\n2. در آیه کریمه {وَ اصْبِرْ نَفْسَكَ مَعَ الَّذِینَ یدْعُونَ رَبَّهُمْ} صبر به چه معنا استعمال شده است؟\r\n\r\n3. مفهوم جزع را تبیین کنید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80983","order":"120","text":"درس 15: اقسام صبر (به اعتبار عمل انسان)\r\n\r\nاز فراگیر انتظار می‌‌رود در پایان این درس بتواند:\r\n\r\n1. اقسام صبر را با ملاحظه عملکرد انسان توضیح دهد.\r\n\r\n2. کیفیت نیاز انسان به صبر، در مقام طاعت و مواجهه با معصیت را تبیین کند.\r\n\r\n3. مقامات صبر بر طاعت را با ذکر دلایل، از هم تفکیک کند.\r\n\r\n4. صبر از معصیت را توضیح دهد.\r\n\r\n5. عواملی که صبر از معصیت را دشوارتر می‌‌کنند، نام برده و فرایند اثر آنها را توضیح دهد.\r\n\r\nبه طور کلی صبر در دو حوزه لازم است: نخست در حوزه عملکرد انسان؛ به این معنا که انسان برای موفقیت در انجام یا ترک یک عمل، به صبر نیازمند می‌‌شود؛ دوم در حوزه حوادث؛ به این معنا که انسان برای مواجهه صحیح با یک حادثه، محتاج صبر است. صبر در هر یک از این دو حوزه، دارای اقسامی است: اقسام حوزه اول را در این درس، و اقسام حوزه دوم را در درسآینده فرا خواهیم گرفت.\r\nدر صورتی که بخواهیم صبر را در حوزه نخست تقسیم کنیم، ملاک تقسیم، فعل و ترک انسان خواهد بود. به این اعتبار صبر دارای دو قسم است: «صبر بر طاعت و صبر از معصیت».\r\n\r\n\r\n1. صبر بر طاعت\r\n\r\nصبر بر طاعت، عبارت است از: استقامت و ایستادگی در اجرای فرامین الاهی. انسان در مقام اطاعت خداوند متعال، نیازمند صبر است، چون طاعت از دو جهت با طبع انسان ","description":"","index":"29723","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80984","order":"121","text":"ناسازگار است:\r\n\r\n_ انسان، به طبیعت خود، برتری‌‌طلب و طاعت‌‌گریز است. هر انسانی همانند فرعون که خود را از همگان برتر می‌‌دید و مدعی ربوبیت بود،[1] در ضمیر خود میل ربوبیت دارد؛ تنها تفاوتی که بسیاری از انسان‌‌ها با فرعون دارند، این است که فرعون مجال یافت میل خود را اظهار کند، ولی دیگران معمولاً چنین فرصت و زمینه‌‌ای پیدا نمی‌‌کنند.\r\n\r\n_ هر عبادتی با یک یا چند صفت رذیله در نفس آدمی در تعارض است؛ مثلاً احسان و انفاق با بخل، جهاد با ترس، روزه با شکمبارگی، نماز با تنبلی و حج با بخل و تنبلی در تعارض است. این عوامل در مرتبه پیش از عمل قرار دارند و باعث می‌‌شوند انسان از فرمان الاهی سرپیچیده، حتی دغدغه امتثال و طاعت نیز نداشته باشد.\r\n\r\nبنابراین، برای اینکه نفس آدمی آماده اطاعت شود، باید از طرفی او را به مقام و موقعیت خویش در برابر پروردگار جهان آگاه و متوجه ساخت تا بندگی خویش را یاد آورد و از ادعای ربوبیت شرمنده شود و از طرفی، با همه عوامل بازدارنده، مثل بخل، ترس، کسالت، شهوت شکم و نیرنگ‌‌بازی‌‌های نفسِ طاعت‌‌گریز مقابله کند تا اطاعت امر الاهی به نظر آسان آید و انگیزه امتثال در نفس پدید آید.\r\n\r\nبنابراین، اعمال‌‌ عبادی در این مرحله، از حیث نیاز به صبر، یکسان نیستند؛ بسته به تعداد عواملی که عمل به وظیفه را مشکل می‌‌نمایانند، باید جبهه مقاومت تشکیل داد. برخی عبادات از یک جهت به صبر احتیاج دارند و برخی از دو یا سه جهت محتاج صبرند؛ مثلاً، جهاد که یکی از بزرگ‌‌ترین عبادت‌‌هاست، ازسه بُعد نیاز به صبر دارد: «صبر جسمی، مالی و جانی». ولی روزه فقط از جهت جسمانی محتاج صبر است و نفس سرکش، بهانه دیگری برای ترک آن ندارد. پر واضح است عملی که سه بُعد صبری لازم دارد، دشوارتر است؛ یعنی مقاومت بیشتری می‌‌خواهد تا نفس به امتثال آن رضا دهد و پا به صحنه بندگی بگذارد.\r\n\r\nپس از آنکه نفس به اطاعت راضی می‌‌شود و با میل و رغبت به امتثال امر الاهی گردن می‌‌نهد، برای اینکه عمل به درستی تحقق پیدا کند و مورد قبول خداوند متعال قرار گیرد، انسان در سه مرحله دیگر به صبر نیازمند است:[2]\r\n\r\n\r\n\r\n[1]. نازعات: 24.\r\n\r\n[2]. غزالی، احیاء علوم الدین، ج4، ص92.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80985","order":"122","text":"الف) صبر پیش از عمل\r\n\r\nهنگامی که عقل بر قوای نفسانی پیروز می‌‌شود و آهنگ امتثال می‌‌کند، نفس می‌‌کوشد نیت عبادت را به ریا و اغراض دنیوی آلوده سازد. ازاین‌‌رو پیش از عمل باید استقامت ورزید تا نیت از شائبه‌‌های غیرالاهی و انگیزه‌‌های نفسانی پاک شود؛ چون تا نیت خالص نشود، عبادت و پرستش تحقق پیدا نمی‌‌کند.\r\n\r\nصبر در این مقام، که اخلاص در عمل را نتیجه می‌‌دهد، دشوارترین صبر‌‌هاست. ویژگی این میدان این است که- هرچند پیش از عمل گشوده می‌‌شود - در تمام طول عمل و حتی پس از آن هم ادامه دارد. عبادت، همان طور که در شروع به نیت ‌‌خالص نیازمند است، در حین عمل و پس از آن نیز محتاج خلوص است. عبادت کسی عبادت است و مورد قبول الاهی است که با نیت خالصِ بندگی خدا عمل خود را آغاز کند، نیت خود را تا پایان عمل تغییر ندهد و پس از عمل نیز هرگز از آن نیت برنگردد.\r\n\r\nقرآن کریم، در مورد صبر در نیّت، می‌‌فرماید: {فَاعْبُدْهُ وَاصْطَبِرْ لِعِبَادَتِهِ}؛ (مریم: 65) «او را پرستش کن و در راه عبادتش شکیبا باش». این جمله امر به عبادت یا ثبات بر عبادت نیست، بلکه منظور از آن توحید عبادی و اخلاص در عبادت است.[1]\r\n\r\nصبر پیش از عمل و تلاش در جهت خالص کردن نیت، از دیدگاه قرآن کریم، بر دو اعتقاد استوار است:\r\n\r\nنخست: توحید نظری به معنای اعتقاد به یگانگی خدا، نه تنها در ذات و صفات که مشرکان نیز به آن معتقد بودند، بلکه در تدبیر عالم نیز. نتیجه طبیعی این اعتقاد، یک سویه شدن جهت پرستش انسان است.[2]\r\n\r\nدوم: اعتقاد به معاد و اعتقاد به اینکه بازگشت انسان به خداست و جز او کسی در پاداش و کیفر او تأثیر ندارد، به طور طبیعی اخلاص را نتیجه می‌‌دهد؛ به همین دلیل، قرآن کریم اعتقاد به معاد و بازگشت به خدا را به عنوان بارزترین ویژگی صابران آورده، می‌‌فرماید: {الَّذِینَ یظُنُّونَ أَنَّهُمْ مُلَاقُو رَبِّهِمْ وَأَنَّهُمْ إِلَیهِ رَاجِعُونَ} ؛ (بقره: 46) «آنها که \r\n\r\n\r\n\r\n[1]. طباطبایی، المیزان، ج14، ص85.\r\n\r\n[2].همان، ص84.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80986","order":"123","text":"می‌‌دانند پروردگار خویش را دیدار می‌‌کنند و به سوی او باز می‌‌گردند».[1]\r\n\r\nبنابر آنچه گذشت، صبر پیش از عمل، به معنای مبارزه با شرک و ریاست که از مشکل‌‌ترین مقامات صبر است. ازاین‌‌رو قرآن کریم، برای اشاره به آن، در دو جا[2] از واژه اصطبار استفاده کرده که به معنای شدت و سختی صبر است؛ چون یکی از کاربردهای باب افتعال، دلالت بر قوت فعل است. پس اصطبار نیز به معنای صبر قوی و محکم است که در مقابل انگیزه‌‌های غیر الاهی به آن محتاجیم.[3]\r\n\r\nب) صبر در حال عمل\r\n\r\nنفس، در حال عمل، برای مقابله با سیطره عقل، راه‌‌های گوناگونی دارد؛ از آن جمله پرواز خیال است که موجب غفلت می‌‌شود. اشغال فکر و ذهن با امور دنیوی که حاصلش نگرانی و دل مشغولی است و در نهایت تلقین کسالت، ناتوانی وخستگی است. تفاوت نمی‌‌کند نفس از چه راهی چیره شود؛ چون نتیجه در هر حال یکی است: عبادتی بی‌‌روح که بسا در گذر غفلت و تنگنای پریشانی، جزء یا شرطی را از دست داده که یا هرگز به خاطر نمی‌‌آید یا همتی برای بازگشت و جبران آن نیست. بنابراین، کسی که در مرحله تصمیم بر نفس خود چیره شده و پیش از عمل همه انگیزه‌‌های غیر الاهی را از حریم دل رانده، اگر نمی‌‌‌‌خواهد حاصل آن همه مجاهدت تباه شود، باید هنگام عمل، مرغ خیال را در قفس مراقبت و حیا از چشمان بیدار حضرت معبود، محصور کند، با غفلت و تلقین‌‌های نفس مقابله، و بر انجام دقیق تکلیف استقامت ورزد و مراقب باشد در ادای وظیفه قصوری نکند؛ مباد که عبادتی ناقص و ناشایست به جا آورد. قرآن کریم می‌‌فرماید: {نِعْمَ أَجْرُ الْعَامِلِینَ الَّذِینَ صَبَرُوا وَعَلَى رَبِّهِمْ یتَوَكَّلُونَ}؛ (عنکبوت: 58 و 59) «چه خوب است پادش عمل کنندگانی که صبر می‌‌‌‌ورزند و بر پروردگارشان توکل می‌‌کنند».\r\n\r\nمنظور از این صبر، افزون بر مقاومت در برابر مشرکان، مشقت‌‌های تکلیف و عبادت نیز هست.[4] برخی از دانشمندان اخلاق آن را بر صبر حالت عمل تطبیق داده‌‌‌‌اند.[5] به نظر \r\n\r\n\r\n\r\n[1]. زمخشری، کشاف، ج1، ص278.\r\n\r\n[2]. مریم: 65؛ طه: 132.\r\n\r\n[3]. این عاشور، التحریر و التنویر، ج 16، ص 64.\r\n\r\n[4]. طوسی، تبیان، ج 8، ص 222؛ طبرسی، مجمع البیان، ج 8، ص 38.\r\n\r\n[5]. غزالی، احیاء علوم الدین، ج4، ص 92.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80987","order":"124","text":"می‌‌‌‌رسد صبر در این مرحله، چندان آسان نیست که انسان به تنهایی از عهده آن برآید و شاید به همین دلیل است که در این آیه شریفه، به توکل نیز اشاره شده است.[1]\r\n\r\nج) صبر پس از عمل\r\n\r\nهنگامی که انسان توفیق می‌‌یابد بدون دخالت نفس، عبادتی پاک به جا آورد، نباید کار خود را کامل و وظیفه بندگی را تمام بداند؛ چرا که نفس با فرصت فراوانی که از آن لحظه تا پایان عمر دراختیار دارد، با شیوه‌‌های مختلف آن را باطل و بی‌‌اثر می‌‌کند. رایج‌‌ترین اقدام نفسانی در این مرحله، بازگویی عبادت است که انسان سخت به آن رغبت دارد. در خصوص عباداتی که مثل صدقات، نفعی به حال بندگان دارد، منت‌‌گذاری بر کسانی است که از آن عمل بهره‌‌ای برده‌‌اند. اگر کسی از این همه آفات رهیده باشد، نوبت عجب و خودپسندی می‌‌رسد. در این مرحله انسان چنان عمل خویش را بزرگ می‌‌بیند که از خود راضی می‌‌شود و به این وسیله عمل خود را باطل می‌‌کند. قرآن کریم حکیمانه از این آفت عمل‌‌سوز نهی کرده، می‌‌فرماید: {وَلَا تُبْطِلُوا أَعْمَالَكُمْ} ؛ (محمد: 33) «اعمال خویش را باطل نکنید». این آیه کریمه، به همه راه‌‌های باطل کردن عمل نظر دارد[2] و می‌‌فرماید: {لَا تُبْطِلُوا صَدَقَاتِكُمْ بِالْمَنِّ وَالْأَذَى} ؛ (بقره: 264) «صدقات خود را با منت نهادن و آزار صدقه گیرنده، باطل و بی‌‌اثر نکنید».\r\n\r\n2. صبر از معصیت\r\n\r\nیکی از مقاماتی که انسان به سختی محتاج صبر است، مقام معصیت است. هنگامی که انسان بر سر دو راهی گناه و ترک گناه قرار می‌‌گیرد، برای اینکه بر میل نفسانی خود چیره شده، حریم الاهی را نشکند، به صبر محتاج است. صبر بر گناهان، از چنان اهمیتی برخوردار است که با هجرت و جهاد برابری می‌‌کند. پیامبر اکرم می‌‌فرماید: «مهاجر کسی است که از گناه و خطا هجرت کند».[3] همچنین می‌‌فرماید: «مجاهد کسی \r\n\r\n\r\n\r\n[1].همان، ج 2، ص 252.\r\n\r\n[2]. سلمی، تفسیر سلمی، ج 2، ص 252.\r\n\r\n[3]. عینی، عمدة القاری، ج 14، ص 80.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80988","order":"125","text":"است که با خواهش‌‌های نفس خویش بجنگد».[1]\r\n\r\nعلاوه بر میلی که انسان به طور طبیعی به پیروی از خواست‌‌های نفسانی دارد، عوامل دیگری نیز هست که انسان را به گناه تشویق، و صبر و خودداری از گناه را مشکل می‌‌کند. گناهان بر حسب انگیزه درونی و خواهش نفسانی انسان با هم تفاوت دارند و صبر از آنها نیز متفاوت است. سخت‌‌ترین نوع صبر در برابر معاصی، صبر بر گناهانی است که به صورت عادت درآمده است؛ چرا که عادت با طبیعت آدمی برابری می‌‌کند و مقاومت در برابر آن بسیار مشکل است و چون با شهوت و میل نفسانی همراه شود، دو لشکر از سپاهیان شیطان بر ضد لشکریان خدا همدست و متحد شده، در نتیجه انگیزه دین نخواهد توانست آنها را سرکوب کند.\r\n\r\nآسانی برخی گناهان نیز یکی از عواملی است که میدان را بر لشکریان خدا تنگ‌‌تر، و ایستادگی را بر انگیزه دین دشوارتر می‌‌کند. بنابراین اگر گناهی که انسان مرتکب می‌‌شود، انجام دادنش آسان باشد، صبر بر آن برای نفس دشوارتر است. گناهان زبان، مثل غیبت، دروغ و خودستایی، از این قبیل‌‌اند. سهولت گناه، میل نفسانی و عادت به این گونه سخنان، صبر و خودداری از آنها را دشوار، و در شرایط عادی غیرممکن می‌‌کند. ازاین‌‌رو به کسانی که نمی‌‌توانند زبان خویش را در محدوده شرع حفظ کنند، توصیه شده عزلت اختیار کنند؛ چه اینکه صبر بر تنهایی، آسان‌‌تر از صبر بر خاموشی در میان جمع است.[2]\r\n\r\n\r\n\r\n[1]. حرّ عاملی، وسائل الشیعه (آل البیت)، ج 15، ص 163.\r\n\r\n[2]. فیض کاشانی، محجه‌‌‌البیضاء، ج 7، ص 124؛ نراقی، جامع السعادات، ج 2، ص 378.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80989","order":"126","text":"خلاصه\r\n\r\n1. صبر به اعتبار عمل انسان، دارای دو نوعِ صبر بر طاعت و صبر از معصیت است.\r\n\r\n2. صبر بر طاعت، عبارت است از: استقامت و ایستادگی در اجرای فرامین الاهی.\r\n\r\n3. طاعت با طبع انسان ناسازگار است؛ چون انسان برتری‌‌طلب و طاعت‌‌گریز است و هر عبادتی با یک یا چند صفت رذیله در نفس آدمی در تعارض است.\r\n\r\n4. برای اینکه انسان آماده اطاعت شود، اولاً باید بندگی‌‌اش را به یاد آورد و ثانیاً با همه عوامل بازدارنده طاعت مبارزه کند.\r\n\r\n5. صبر بر طاعت، در سه مقام لازم می‌‌شود: پیش از عمل برای خالص کردن نیت، در حال عمل برای مقابله با غفلت و تلقین‌‌های نفس و مراقبت بر انجام دقیق تکلیف و پس از عمل برای مقابله با آفات بعد از عمل؛ مثل منت و آزار و ریا.\r\n\r\n6. صبر از معصیت، به معنای خودداری از انجام گناهان و غلبه بر عواملی است که انسان را به گناه می‌‌کشانند.\r\n\r\n7. برخی از عواملی که زمینه‌‌ساز گناه هستند و صبر از معصیت را دشوارتر می‌‌کنند، عبارتند از: «میل طبیعی انسان به پیروی از خواهش‌‌های نفسانی، عادت کردن به انجام گناه و سهولت گناه».\r\n\r\n\r\nپرسش\r\n\r\n1. صبر بر طاعت را تعریف کنید.\r\n\r\n2. چرا طاعت، با طبیعت انسان ناسازگار است؟\r\n\r\n3. صبر در حال عمل، برای مقابله با چه آفتی لازم است؟\r\n\r\n4. چرا عبادات از حیث نیاز به صبر یکسان نیستند؟\r\n\r\n5. نیت بر چه پایه‌‌هایی استوار است؟\r\n\r\n6. صبر از کدام دسته از گناهان مشکل‌‌تر است؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80990","order":"127","text":"درس 16: اقسام صبر (به اعتبار پیشامدها)\r\n\r\nاز فراگیر انتظار می‌‌رود در پایان این درس بتواند:\r\n\r\n1. اقسام صبر را به اعتبار پیشامدها، از آیات و روایات، استنباط کند.\r\n\r\n2. اهمیت صبر بر نعمت و صبر بر مصیبت را استدلال کند.\r\n\r\nصبر به اعتبار حوادث و پیشامدها، به دو قسم تقسیم می‌‌شود: «صبر بر نعمت و صبر بر مصیبت».\r\n\r\nاین تقسیم، مبتنی بر این است که انسان در برابر پیشامدها دو موضع دارد: برخی از آنها را می‌‌پسندد و برخی دیگر را خوش ندارد. بنابراین پیشامدها بر دو نوعند: اول پیشامدهایی که مطابق میل انسان است؛ مثل عافیت، امنیت و ثروت؛ دوم پیشامدهایی که ناخوشایند انسان است؛ مثل فقر، بیماری و آزار و اذیتی که از دیگران می‌‌رسد.\r\n\r\nانسان در برابر هر دو نوع محتاج صبر و شکیبایی است. علی(ع) می‌‌فرماید: «الصَّبْرُ صَبْرَانِ: صَبْرٌ عَلَی مَا تُحِبُّ وَ صَبْرٌ عَلَی مَا تَکْرَهُ»؛[1] «صبر بر دو گونه است: صبر از چیزی که دوستش داری و صبر بر چیزی که خوش نداری». صبر بر حوادث خوشایند را صبر بر نعمت، وصبر بر پیشامدهای ناخوشایند را صبر بر مصیبت می‌‌نامیم.\r\n\r\n\r\n1. صبر بر نعمت\r\n\r\nصبر بر نعمت به این معناست که انسان انتساب نعمت به ولی نعمت را به خاطر داشته و \r\n\r\n\r\n\r\n[1]. فتال نیشابوری، روضة الواعظین، ص 422.","description":"","index":"29724","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80991","order":"128","text":"بداند که همه نعمت‌‌ها به رسم ودیعه در دست اوست و بی‌‌شک روزی همه آنها را پس می‌‌گیرند. در نتیجه این آگاهی، خود را در لذت‌‌جویی و بهره‌‌وری آزاد نمی‌‌گذارد، به آنچه دارد دل نمی‌‌بندد، بر آن تکیه نمی‌‌کند، به محرومان فخر نمی‌‌فروشد و حقی را که خدا برای دیگر بندگانش در آن نعمت قرار داده، انکار نمی‌‌کند و هر نعمتی را چنان به کار می‌‌برد که نعمت‌‌دهنده می‌‌پسندد. صبر بر نعمت، یکی از مشکل‌‌ترین مقامات صبر است که به آسانی فرا دست نمی‌‌آید. بسا مجاهدانی که بر مصیبت دنیا و دشواری‌‌های زندگی صبر می‌‌کنند و محرومیت‌‌ها را برمی‌‌تابند؛ ولی هنگام بهره‌‌مندی و برخورداری از مقام صبر بیرون می‌‌روند؛ امام کاظم(ع) می‌‌فرماید: «الصَّبْرُ عَلَی الْعَافِیَةِ اَعْظَمُ مِنَ الصَّبْرِ عَلَى‌‌ الْبَلَاءِ»؛[1] «صبر بر عافیت، سخت‌‌تر از صبر بر بلاست».\r\n\r\nاین تفاوت به دو دلیل است: یکی آنکه صبر در محرومیت و فقر، صبر در ناچاری است. ولی صبر بر نعمت، از سر اختیار است و صبر ناگزیر، از صبر اختیاری سهل‌‌تر است؛ دیگر آنکه صبر بر نعمت، شاخه‌‌های متعددی دارد؛ مثل مراعات حقوق نعمت، مبارزه با رذیله فخرفروشی و تحکیم مبانی اعتقادی در مورد نعمت‌‌دهنده و ارتباط نعمت با او؛ به همین دلیل است که گفته‌‌اند: «هر مومنی می‌‌تواند بر بلا صبر ‌‌کند، اما در حال عافیت، جز بندگان صدّیق کسی صبر نمی‌‌کند».[2]\r\n\r\nصبر بر نعمت فضیلتی است مرکب از معرفت، صفت و عمل. منظور از معرفت، شناخت نعمت، نعمت‌‌دهنده و نسبت خویش با آن دو است و منظور از صفت، دوری از خصلت‌‌های ناپسندی است که بر اثر محرومیت از معرفت پیش گفته گریبان‌‌گیر آدمی می‌‌شود و منظور از عمل، اقدام به تمام وظایفی است که برخورداری از نعمت، بر انسان واجب می‌‌کند.\r\n\r\nبنا بر آنچه گذشت، صبر بر نعمت عبارت است از: «یک جهاد گسترده که حوزه ادراکات عقلانی، تمایلات نفسانی و اقدامات عملی را فرا می‌‌گیرد و این گستردگی است که اهمیت آن را می‌‌افزاید و آن را مشکل می‌‌کند».\r\n\r\nقرآن کریم، با توجه به اینکه انسان در حال برخورداری صبر خود را ازدست می‌‌دهد و\r\n\r\n\r\n\r\n[1]. نوری، مستدرک، ج 11، ص 261.\r\n\r\n[2]. نراقی، جامع‌‌‌السادات، ج 3، ص 293.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80992","order":"129","text":"یک‌‌باره به بهره‌‌های دنیوی دل می‌‌سپارد، برای نجات مؤمنان از این خطر، آیه‌‌ها آورده و روشنگری‌‌ها کرده است؛ از جمله می‌‌فرماید:\r\n\r\n{یا أَیهَا الَّذِینَ آمَنُوا لَا تُلْهِكُمْ أَمْوَالُكُمْ وَلَا أَوْلَادُكُمْ عَنْ ذِكْرِ اللَّهِ وَمَنْ یفْعَلْ ذَلِكَ فَأُوْلَئِكَ هُمُ الْخَاسِرُونَ} (منافقون: 9)\r\n\r\nای اهل ایمان! مبادا اموال و فرزندانتان، شما را از یاد خدا غافل سازد که هر کس چنین شود، به حقیقت زیانکار است.\r\n\r\n2. صبر بر مصیبت\r\n\r\nزندگی هیچ کس برای مدتی طولانی از مصیبت خالی نیست. فقر و محرومیت، بیماری‌‌های گوناگون، نقص عضو، معلولیت، از دست رفتن عزیزان و دیگر حوادث اندوهبار، به طور عادی و گاه پی‌‌درپی و متراکم، در زندگی هر کس اتفاق می‌‌افتد و انسان را نه از آنها گریزی و نه در آنها اختیاری است. هنگام مصیبت، انسان به صبر و خویشتنداری نیازمند است تا از بی‌‌تابی در امان بماند و از گفته‌‌های نابهنجار و کردار نابسامان دوری کند. قرآن کریم، به این قسم از صبر، اهمیت ویژه‌‌ای داده و با ذکر همه ابعاد، به طرح آن پرداخته است؛ به این معنا که اصل مصیبت و انواع عمده آن، مثل فقر و گرسنگی، ناامنی، مرگ و نقص عضو و فقدان عزیزان را نام برده، ضرورت صبر در برابر مصیبت‌‌ها را خاطر نشان ساخته، کیفیت و معنای صبر بر مصیبت را بیان کرده و آثار و نتایج آن را نیز برشمرده است؛ چنان که فرموده است:\r\n\r\n{وَلَنَبْلُوَنَّكُمْ بِشَی مِنْ الْخَوْفِ وَالْجُوعِ وَنَقْصٍ مِنْ الْأَمْوَالِ وَالْأَنفُسِ وَالثَّمَرَاتِ وَبَشِّرْ الصَّابِرِینَ، الَّذِینَ إِذَا أَصَابَتْهُمْ مُصِیبَةٌ قَالُوا إِنَّا لِلَّهِ وَإِنَّا إِلَیهِ رَاجِعُونَ، أُوْلَئِكَ عَلَیهِمْ صَلَوَاتٌ مِنْ رَبِّهِمْ وَرَحْمَةٌ وَأُوْلَئِكَ هُمْ الْمُهْتَدُونَ} (بقره: 155_ 157)\r\n\r\nحتماً همه شما را با مقداری ترس، گرسنگی و کاهش مال‌‌ها، جان‌‌ها و میوه‌‌ها آزمایش می‌‌کنیم و به صبر پیشگان بشارت ده؛ آنان که هر گاه مصیبتی ببینند، می‌‌گویند: «ما از آن خداییم و به سوی او باز می‌‌گردیم». این‌‌ها همان‌‌ها هستند که لطف و رحمت خدا شامل حالشان شده و آنها هستند ره‌‌یافتگان.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80993","order":"130","text":"در روایات نیز از این قسم صبر و جایگاه آن در نظام اخلاقی انسان یاد شده است.\r\n\r\nامام باقر(ع) می‌‌فرماید:\r\n\r\nالصَّبْرُ صَبْرَانِ: صَبْرٌ عَلَی الْبَلَاءِ حَسَنٌ جَمِیلٌ وَ أَفْضَلُ الصَّبْرَیْنِ الْوَرَعُ عَنِ الْمَحَارِمِ.[1]\r\n\r\nصبر بر دو قسم است: یکی از آن‌‌ها، صبر بر بلا و مصیبت است که صفتی نیکو و زیباست و برتر از آن پرهیز از گناهان است.\r\n\r\nصبر بر مصیبت، اگر چه بالاترین مرتبه صبر نیست، به خودی خود منزلت بسیار رفیعی است. علی(ع) می‌‌فرماید: «الصَّبْرُ عَلَى الْمَصَائِبِ مِنْ أَفْضَلِ الْمَوَاهِب‌‌»؛[2] «صبر بر بلایا، از برترین موهبت‌‌‌‌هاست».\r\n\r\nبرای آشنایی بیشتر با صبر بر مصیبت باید با دو مطلب آشنا شویم:\r\n\r\nالف) چگونگی صبر بر مصیبت\r\n\r\nمنظور از صبر بر مصیبت، این نیست که انسان مصیبت را دوست بدارد یا هنگام مصیبت غمگین نشود؛ چرا که غم و شادی در اختیار انسان نیست تا موضوع حکم شرعی باشند. برای تحقق صبر بر مصیبت، لازم نیست انسان از گریه خودداری کند؛ چه اینکه گریه مقتضای انسانیت انسان است و حتی ممکن است شاهدان مصیبت هم گریه کنند. رسول خدا(ص) هنگام وفات فرزندش ابراهیم،[3] نوه‌‌‌‌اش عبدالله بن رقیه[4] گریست و هنگامی که در این باره از حضرتش پرسیدند، فرمود: «این رحمت است. خداوند فقط به بندگان رحیمش رحم می‌‌کند»[5] و طبق روایتی فرمود: «من نگفتم گریه نکنید، گفتم شیون و زاری سر ندهید».[6] همچنین وقتی یار باوفایش، عثمان بن مظعون، \r\n\r\n\r\n\r\n[1]. کلینی، کافی، ج 2، ص 91.\r\n\r\n[2]. آمدی، غررالحکم، ص 78.\r\n\r\n[3]. ابن حجر، تلخیص الحبیر، ج 5، ص 256.\r\n\r\n[4]. شوکانی، نیل الاوطار، ج 4، ص 151.\r\n\r\n[5]. طوسی، امالی، ص 388.\r\n\r\n[6]. نوری، مستدرک، ج 2، ص 460.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80994","order":"131","text":"از دنیا رفت، صورتش را بوسید و گریست[1] و هنگامی که سعد بن عباده را در حالت بیهوشی دید، گریست و فرمود: «خدا به خاطر اشک و اندوه کسی را عذاب نمی‌‌کند».[2]\r\n\r\nبنابراین گریه، انسان را از مقام صبر و رضا بیرون نمی‌‌برد. همین که انسان مصیبت‌‌زده معتقد باشد آنچه از دستش رفته، به صاحب حقیقی‌‌اش برگشته، هیچ مصیبتی خالی از مصلحت نیست و تقدیرات الاهی همه بر میزان حکمت و خیرخواهی بندگان صورت می‌‌گیرد و به قضای الاهی راضی باشد و شکایت او را به بندگانش نبرد، صابر شمرده می‌‌شود؛ معنای {قَالُوا إِنَّا للهِ وَإِنَّا إِلَیهِ رَاجِعُونَ}[3] (بقره: 156) نیز همین است. بنابراین صبر بر مصیبت این است که انسان در برابر سختی و بلا چنان با آرامش، پایداری کند که تعادل روانی خود و وقار پیش از حادثه را از دست ندهد. قرآن کریم می‌‌فرماید: {لِكَیلا تَحْزَنُوا عَلى‌‌ ما فاتَكُمْ وَ لا ما أَصابَكُمْ}؛ (آل عمران: 153)  «تا بر آنچه از كف داده‌‌اید و براى حوادثی که پیش آمده، اندوهگین نشوید».\r\n\r\nخودداری از بی‌‌تابی و پرهیز از کارهایی مثل گریبان پاره کردن، به صورت نواختن، زیاده‌‌روی در شکایت و اظهار اندوه و افسردگی و تغییر وضع لباس، خوراک و ظاهر زندگی، که همگی در اختیار انسان است، مصداق صبر بر مصیبت است. ازاین‌‌رو انسان مصیبت‌‌دیده باید از همه اینها دوری جسته، خشنودی خود را از قضای الهی اظهار کند و زندگی خود را به صورت عادی ادامه دهد.\r\n\r\nب) شکایت\r\n\r\nیکی از عناصری که صبر در مقام مصیبت را مختل می‌‌کند، شکایت است. بنابراین شناخت شکایت و رابطه آن با بی‌‌تابی، انسان را در تحقق صبر یاری می‌‌کند.\r\n\r\nشکوه از مشکلات، نشانه بی‌‌تابی و ناخشنودی از مقدرات الهی است. این کار ناشایست، اگر چه در آغاز فقط معلول و حاکی از یک رذیله نفسانی است، ولی به تدریج خود به عنوان یک عامل تأثیرگذار، بذر دشمنی با قضای الاهی را در دل می‌‌افشاند، دشمنی با خواسته و مشیّت الاهی به تدریج در جان آدمی رشد می‌‌کند و در نهایت به \r\n\r\n\r\n\r\n[1]. ذهبی، میزان الاعتدال، ج 2، ص 354.\r\n\r\n[2]. شوکانی، نیل الاوطار، ج 4، ص 150.\r\n\r\n[3]. ر. ک: شیخ طوسی، تبیان، ج10، ص23.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80995","order":"132","text":"دشمنی با ذات اقدس خداوندی تبدیل می‌‌شود؛ تکرار شکایت، بغض و کینه را در نفس و روح ریشه‌‌دار، و درمان بیماری را مشکل‌‌تر می‌‌کند؛ به همین دلیل، به صراحت از آن منع ونکوهش شده است. امیرالمؤمنین(ع) می‌‌فرماید: «اذا اَضَاقَ المُسلِم فَلَا یَشکو رَبَّه»؛[1] «مسلمان نباید در گرفتاری از پروردگارش شکایت کند».\r\n\r\nشکایت از قضای الاهی، علاوه بر اینکه به خودی خود خلاف آداب بندگی است و شایسته پیشگاه خداوندی نیست، نشانه ضعف معرفت به حضرت پروردگار است. کسی که رحمت خدا را می‌‌‌‌شناسد و از حکمت او باخبر است، از مصائب و گرفتاری‌‌ها شکوه نمی‌‌‌‌کند؛ چون می‌‌داند که آن مهربان، جز به خیر و مصلحت او کاری نمی‌‌‌‌کند. رسول خدا(ص) می‌‌فرماید:\r\n\r\nمن اجلال الله ومعرفة حقه ان لا تشكو وجعك و لا تذكر مصیبتك.[2]\r\n\r\nاز بزرگداشت خدا و حق‌‌شناسی نسبت به اوست که از درد خود شکایت نکرده و مصیبت خود را به کسی نگویی.\r\n\r\nشکایت خدا به مخلوق، افزون بر آنچه گفته شده، کاری است بیهوده که دردی را درمان، و مشکلی را حل نمی‌‌کند؛ چرا که خدا از بندگان مهربان‌‌‌‌تر، و در حل مشکلات بندگانش تواناتر است. بنابراین شکایت از خدا نشان نشناختن قدرت و رحمت اوست. کسی که قدرت خدا را باور دارد و به رحمت او معتقد است، شکایت جز به پیشگاه او نمی‌‌برد. امیرالمؤمنین(ع) فرمود: «اِجْعَلْ شَکواكَ إِلى مَنْ یقْدِرُ على غِناك»؛[3] «شکایت به کسی بر، که می‌‌تواند تو را بی‌‌نیاز کند».\r\n\r\nشکایت از خدا این نیست که انسان برای چاره‌‌جویی درد و گرفتاری‌‌ خود را با کسی بگوید؛ چرا که انسان همان طور که موظف است صبر کند، وظیفه دارد برای درمان درد و رفع مشکل خود از روش‌‌های عقلایی چاره‌‌جویی کند. ماهیت اصلی شکایت، همان نارضایتی از تقدیر الاهی است. امام صادق(ع) فرمود:\r\n\r\nشکایت این است که انسان بگوید: «به دردی دچار شده‌‌ام که کسی به آن \r\n\r\n\r\n\r\n[1]. صدوق، خصال، ص 624.\r\n\r\n[2]. فیض کاشانی، المحجة البیضاء، ج 7، ص 231.\r\n\r\n[3]. آمدی، غررالحکم، ص 199.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80996","order":"133","text":"دچار نشده یا بلایی به سرم آمده که به سر کسی نیامده». ولی گفتن اینکه دیشب تا صبح خوابم نبرد یا امروز تب دارم، شکایت نیست.[1]\r\n\r\n3. صبر از انتقام\r\n\r\nاز انواع مصیبت، آزار و اذیتی است که انسان از دیگران می‌‌بیند؛ سخنان درشت، حمله‌‌های ناجوانمردانه که جان، مال و آبروی انسان را تهدید می‌‌کند و بی‌‌مهری خویشان و نزدیکان، از جمله چیزهایی هستند که انسان را آزرده می‌‌کند. در این گونه حوادث، نفس آدمی او را به انتقام می‌‌خواند، کینه آزاردهنده را در دل بزرگ می‌‌کند تا لذت انتقام بزرگ‌‌تر بنماید و در نتیجه آدمی را به جایی می‌‌رساند که جز با انتقام آرام نمی‌‌گیرد. بنابراین انتقام، مطابق میل نفسانی است و خودداری از آن، به ثبات و پایمردی نیازمند است.\r\n\r\nافزون بر این، تلخی آزار، در ذائقه نفس و شیرینی انتقام، چنان فکر و ذهن آدمی را به خود مشغول کرده، او را به تهیه مقدمات وامی‌‌دارد که هدف اصلی فراموش می‌‌شود؛ بسا کسانی که در راه انتقام، حتی هدف از انتقام را فراموش کرده و نه تنها سعادت اخروی، که حتی آسایش زندگی دنیا را از کف داده‌‌اند. ازاین‌‌روست که صبر بر آزار دیگران و پرهیز از انتقام و مقابله، هر چند بسیار مشکل و محتاج پایداری فراوان است، بسیار مفید و سازنده و موجب پیروزی و سرافرازی است. قرآن کریم، با ملاحظه این دو بعد، مسلمانان را در برابر این حوادث به صبر توصیه کرده، می‌‌فرماید:\r\n\r\n{وَ لَتَسْمَعُنَّ مِنَ الَّذینَ أُوتُوا الْكِتابَ مِنْ قَبْلِكُمْ وَ مِنَ الَّذینَ أَشْرَكُوا أَذىً كَثیراً وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ} (آل عمران: 186)\r\n\r\nاز آنان که پیش از شما کتاب آسمانی دریافت کرده‌‌اند و از مشرکان نیز، سخنان آزاردهنده فراوان خواهید شنید و اگر صبر و تقوا پیشه کنید [بر آنها پیروز می‌‌شوید] که صبر ورزیدن از شیوه‌‌های محکم است.\r\n\r\nآیات زیادی در قرآن کریم، ما را دربرابر آزار و اذیت و سخنان نابهنجار دیگران، به صبر و توکل و پرهیز از انتقام جویی، به ویژه زیاده‌‌روی در انتقام، فرا می‌‌خواند؛ از جمله از قول\r\n\r\n\r\n\r\n[1]. کلینی، کافی، ج 3، ص 116.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80997","order":"134","text":"پیامبرانی که برای اقوام از یاد رفته پس از عاد و ثمود مبعوث، و با انکار آنها مواجه شدند، حکمتی را نقل و تأیید می‌‌کند که فرمودند:\r\n\r\n{وَ ما لَنا أَلاَّ نَتَوَكَّلَ عَلَى اللَّهِ وَ قَدْ هَدانا سُبُلَنا وَ لَنَصْبِرَنَّ عَلى‌‌ ما آذَیتُمُونا وَ عَلَى اللَّهِ فَلْیتَوَكَّلِ الْمُتَوَكِّلُونَ} (ابراهیم: 122)\r\n\r\nچرا بر خدا توکل نکنیم با اینکه ما را به راه‌‌های [سعادت] رهبری کرده است و ما حتماً در برابر آزارهای شما صبر خواهیم کرد [و از رسالت خویش دست برنمی‌‌داریم] و توکل کنندگان فقط باید بر خدا توکل کنند.\r\n\r\nدر سوره نحل، با آنکه مقابله به مثل را رخصت فرموده، صبر را بر آن ترجیح داده است:\r\n\r\n{وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَیرٌ لِلصَّابِرینَ} (نحل: 126)\r\n\r\nو هرگاه خواستید مجازات کنید، تنها به مقداری که به شما تعدی شده، کیفر دهید و اگر شکیبایی کنید، برای شکیبایان بهتر است.\r\n\r\nاین تعبیر دلالت دارد که از دیدگاه قرآن نتیجه صبر، از نتیجه انتقام بهتر است و در سوره مزمل به رسول گرامی خویش فرمان می‌‌دهد که بر سخنان ناهنجار کافران صبر کند و خود را به پاسخگویی ایشان مشغول نسازد: {وَ اصْبِرْ عَلى‌‌ ما یقُولُونَ وَ اهْجُرْهُمْ هَجْراً جَمیلاً}؛ (مزمل: 10) «و در برابر آنچه [کافران] می‌‌گویند شکیبا باش و به صورتی شایسته از ایشان دوری کن».\r\n\r\nرسول خدا(ص) طبق روایت مشهوری که نشان می‌‌دهد بارها از آن حضرت صادر شده، ما را از مقابله به مثل بر حذر داشته، می‌‌فرماید: «با آن که رابطه خویش از تو برید، رابطه برقرار کن؛ به آن که محرومت کرد، عطا کن و از آن که بر تو ستم کرد، درگذر».[1] در همه این موارد، انسان می‌‌تواند مقابله به مثل کند و بسا که عرف عاقلان نیز او را نکوهش نکند؛ ولی بی‌‌شک صبر و خودداری از انتقام، نتایجی در پی دارد که با نتیجه انتقام و مقابله به مثل قابل مقایسه نیست.\r\n\r\n\r\n\r\n[1]. طبرسی، مکارم الاخلاق، ص 21.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80998","order":"135","text":"خلاصه\r\n\r\n1. صبر به اعتبار پیشامدها دارای دو قسم است: «صبر بر مصیبت و صبر بر نعمت».\r\n\r\n2. صبر بر نعمت به این معناست که انسان، انتساب نعمت به ولی نعمت را به خاطر داشته باشد. صبر بر نعمت چون اختیاری است و شاخه‌‌های زیادی دارد، از صبر بر مصیبت مشکل‌‌تر است.\r\n\r\n3. صبر بر نعمت مرکب از معرفت، صفت و عمل است؛ به همین دلیل حوزه ادراکات عقلانی، تمایلات نفسانی و اقدامات عملی را فرا می‌‌گیرد.\r\n\r\n4. صبر بر مصیبت این است که انسان مصیبت‌‌زده معتقد باشد آنچه از دستش رفته، به صاحب حقیقی‌‌اش برگشته، هیچ مصیبتی خالی از مصلحت نیست و تقدیرات الاهی همه بر میزان حکمت و خیرخواهی بندگان صورت می‌‌گیرد و به قضای الاهی راضی باشد و شکایت او را به بندگانش نبرد. شکوه از مشکلات، نشانه بی‌‌تابی و ناخشنودی از مقدرات الهی است و مشکلی را نیز حل نمی‌‌کند.\r\n\r\n5. یکی از انواع صبر بر مصیبت، صبر از انتقام است.\r\n\r\n\r\nپرسش\r\n\r\n1. نتیجه توجه به انتساب نعمت به خداوند چیست؟\r\n\r\n2. چرا صبر بر نعمت مشکل‌‌تر است؟\r\n\r\n3. منظور از صفت در صبر بر نعمت چیست؟\r\n\r\n4. یکی از دلایل اهمیت صبر بر نعمت را بیان کنید.\r\n\r\n5. سه مورد از مصادیق صبر بر مصیبت را نام ببرید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"80999","order":"136","text":"درس 17: مراتب صبر و درجات صابران\r\n\r\nاز فراگیر انتظار می‌‌رود در پایان این درس بتواند:\r\n\r\n1. انواع رتبه‌‌بندی صبر را در آیات، روایات و کتب اخلاق و عرفان توضیح دهد.\r\n\r\n2. درجات ذکر شده برای صابران را در کتب اخلاقی تبیین کند.\r\n\r\nصفات انسانی، اعم از فضیلت و رذیلت، حقیقتی تشکیکی دارند؛ به این معنا که از بدو پیدایش تا نقطه کمال، مراتب زیادی را طی می‌‌کنند و انسان در هر یک از این مراتب، موقعیتی ویژه پیدا می‌‌کند. ما در این درس مراتب صبر و درجات صابران را مورد بحث قرار می‌‌دهیم.\r\n\r\n\r\n1. مراتب صبر\r\n\r\nاز مجموع آیات، روایات و سخنان اهل نظر، دو گونه رتبه‌‌بندی برای صبر استفاده می‌‌شود:\r\n\r\nالف) صبر جمیل\r\n\r\nدر قرآن کریم و پاره‌‌ای از روایات، عنوان صبر به گونه‌‌ای با صفت جمیل همراه شده که استفاده می‌‌شود صبر جمیل مرتبه‌‌ای برتر از صبر است. قرآن کریم، به نقل از حضرت یعقوب، آن‌‌گاه که فرزندانش پیراهن خون‌‌آلود یوسف را به دستش دادند، می‌‌فرماید:\r\n\r\n{بَلْ سَوَّلَتْ لَكُمْ أَنْفُسُكُمْ أَمْراً فَصَبْرٌ جَمیلٌ وَ اللَّهُ الْمُسْتَعانُ عَلى‌‌ ما تَصِفُونَ}[1] (یوسف: 18)\r\n\r\n\r\n\r\n[1]. ر.ک: یوسف: 83.","description":"","index":"29725","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81000","order":"137","text":"هوس‌‌های نفسانی شما این کار را برایتان آراسته. من صبر جمیل خواهم کرد و در برابر آنچه می‌‌گویید، از خدا یاری می‌‌طلبم.\r\n\r\nدر یک حدیث قدسی، به نقل از رسول اکرم(ص) آمده است:\r\n\r\nهنگامی که بر بدن یا مال یا فرزند یکی از بندگانم مصیبتی وارد می‌‌کنم، و او با صبر جمیل با آن روبه‌‌رو می‌‌شود، من در روز بازپسین شرم می‌‌کنم برای او میزانی نصب، یا دفتر عملی باز کنم.[1]\r\n\r\nاین اصطلاح در روایات فراوانی وارد شده است.[2] طبرسی از سید مرتضی آورده است که صبر در صورتی جمیل است که برای رضای خدا باشد.[3] این سخن تمام نیست؛ چون صبر در صورتی که برای رضای خدا نباشد، ارزش اخلاقی قابل توجهی ندارد که در شمار فضائل بیاید. برخی از مفسران اهل سنت نوشته اند: «صبری است که در آن بی‌‌تابی نکنی و شکایت به مخلوق نبری».[4]  در این تعریف نیز قید اول بیهوده است؛ چون با وجود بی‌‌تابی، صبر محقق نمی‌‌شود تا درباره جمال آن بحث شود. دیگری نوشته ‌‌است: «صبر جمیل آن است که صاحب مصیبت چنان آرام و شبیه دیگران باشد که شناخته نشود و اشک و اندوه، او را از حد صابران بیرون نبرد».[5]\r\n\r\nسخن تمام را پیش از این همه، امام باقر(ع) فرموده است: «ذَلِكَ صَبْرٌ لَیسَ فِیهِ شَكْوَى إِلَى النَّاس»؛[6] «صبری است که انسان به مردم شکایت نکند». طبق این مرتبه‌‌بندی، رتبه اول صبر این است که انسان صابر، همه آداب بندگی را نگه می‌‌دارد، جز اینکه اندوه درون اختیار زبان را از او می‌‌گیرد و گرفتاری‌‌اش را گاه و بی‌‌گاه به زبان می‌‌آورد. ولی در مرتبه متعالی که صبر جمیل نامیده می‌‌شود، تحت تأثیر نفوذ ایمان، از این نقیصه هم پاک می‌‌شود.\r\n\r\n\r\n\r\n[1]. راوندی، الدعوات، ص 172.\r\n\r\n[2]. از جمله: محمد بن جریر طبری، دلائل الامامه، ص 119؛ شیخ طوسی، امالی، ص 234.\r\n\r\n[3]. طبرسی، مجمع البیان، ج 5، ص 375.\r\n\r\n[4]. ابن جوزی، زاد المسیر، ج 4، ص 194.\r\n\r\n[5]. قشیری، الرسالة القشیریة، ص 290.\r\n\r\n[6]. کلینی، کافی، ج 2، ص 93.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81001","order":"138","text":"ب) مراتب صبر در عرفان\r\n\r\nعرفا برای انسان سه مرتبه وجودی تصویر می‌‌کنند: «نفس، قلب و روح». مراتب وجودی انسان هر یک درخور شأن خود، دارای صبری ویژه هستند. صبر در همه این مراتب، دارای دو قسم اصلی است: «صبر بر ناخوشایند و صبر بر خواستنی‌‌ها».[1]\r\n\r\nیک ـ صبر نفسانی (در راه خدا)\r\n\r\nصبر در مرتبه نفس، چنان که گذشت، بر نعمت است و از معصیت که صبر بر خواستنی است یا بر طاعت است و مصیبت که صبر بر ناخوشایند است. صبر نفسانی، با همه اقسامش، در اصطلاح عرفان مرتبه اول است و صبر در راه خدا نام دارد.[2] برای رسیدن به مقام صبر در مرتبه نفس باید نفس را با وعده و وعید رام کرد. سالک آگاه، برای حفظ نفس از بی‌‌تابی، به او وعده پاداش اخروی می‌‌‌‌دهد و از عذابش می‌‌ترساند و نفس به طمع پاداش و از ترس عِقاب، طاعت را بر می‌‌‌‌تابد، به ترک گناه راضی می‌‌‌‌شود و از بی‌‌تابی در مصیبت‌‌ها می‌‌‌‌پرهیزد. بنابراین محرک اصلی نفس در صبر و شکیبایی، تصور بهره‌‌هایی است که خود می‌‌‌‌تواند به دست آورد. می‌‌توان گفت صبر در مرتبه نفس، ناشی از گونه‌‌ای خودبینی است.\r\n\r\nدو _ صبر قلبی\r\n\r\nقلب باید بر سه چیز بسیار سخت صبر کند: نخست، مراقبت پیوسته از یاد خدا در قلب[3] که عرفا «صبر بر خدا» می‌‌نامندش؛ دیگر، حفظ اخلاص و پاکسازی نیت از بهره‌‌های نفسانی و سوم توجه به عالم نفس و اشتغال به تدبیر و اداره آن. این دو قسم، با آنکه در دو رتبه‌‌اند، هر دو «صبر برای خدا» نام دارند. ما این سه قسم را که در حقیقت سه مرتبه متفاوتند، اندکی توضیح می‌‌دهیم. ولی پیش از آن، توجه به این نکته ضروری است که قلب مؤمن، در فرهنگ اسلامی، در حقیقت خانه خداست؛ چنان که در حدیث \r\n\r\n\r\n\r\n[1]. کاشانی، مصباح الهدایه و مفتاح الکفایه، ص 379_383.\r\n\r\n[2]. همان، ص380.\r\n\r\n[3]. مراقبت از یاد خدا در حقیقت مبارزه با خیال‌‌‌پردازی و ریشه‌‌‌ها و عوامل آن، یعنی قوه شهوت و غضب است؛ بدین جهت در زمره صبر بر ناخوشایند آمده است.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81002","order":"139","text":"قدسی آمده است: «لَا یسَعُنِی أَرْضِی وَ لَا سَمَائِی وَ لَكِنْ یسَعُنِی قَلْبُ عَبْدِی الْمُؤْمِن»؛‌‌[1] «زمین و آسمانم گنجایش مرا ندارد، ولی قلب بنده مؤمنم برای من گنجایش دارد».\r\n\r\nبنابراین یکی از وظایف مؤمن پاسداری از حریم دل _ به عنوان خانه خدا _ است تا اجنبی بدان راه نیابد. استقامت در این سنگر و مقابله با یاد و انگیزه‌‌‌‌های غیر الاهی، از مشکل ترین مراتب صبر است.\r\n\r\nاول _ صبر بر یاد خدا\r\n\r\nهدف از تشریع همه عبادات، ماندگاری یاد خدا در قلب انسان است. قرآن کریم می‌‌فرماید: {اَقِمِ الصَّلاةَ لِذِکْری}؛ (طه: 15) «نماز را برای یاد من به پا دار». عبادتی که این محصول را به بار نیاورد، تسکین جنبش عادت است، نه عبادت. خداوند حکیم در هر چیزی به کم بسنده کرده و برای آن حدی نهاده است؛ جز برای یادکرد خویش که برای آن هیچ حدی قرار نداده و به مقدار کم آن نیز راضی نشده است. می‌‌فرماید: {یا أَیهَا الَّذینَ آمَنُوا اذْكُرُوا اللَّهَ ذِكْراً كَثیراً} (احزاب: 42)؛ «ای اهل ایمان، خدا را فراوان یاد کنید»[2].\r\n\r\nیاد خدا انسان را در صراط مستقیم نگه می‌‌‌‌دارد و از انحراف به چپ و راست حفظ می‌‌‌‌کند. هیچ مانعی انسان ذاکر را از راه باز نمی‌‌‌‌دارد و هیچ جاذبه‌‌‌‌ای او را به سوی خود نمی‌‌‌‌کشد. بنابراین، حال ذکر و یاد خدا برترین حالت انسان است. پیامبر گرامی اسلام(ص) می‌‌‌‌فرماید:\r\n\r\nاعْلَمُوا أَنَّ خَیرَ أَعْمَالِكُمْ عِنْدَ مَلِیكِكُمْ وَ أَزْكَاهَا وَ أَرْفَعَهَا فِی دَرَجَاتِكُمْ وَ خَیرَ مَا طَلَعَتْ عَلَیهِ الشَّمْسُ ذِكْرُ اللَّهِ تَعَالَى فَإِنَّهُ تَعَالَى أَخْبَرَ عَنْ نَفْسِهِ فَقَالَ أَنَا جَلِیسُ مَنْ ذَكَرَنِی.[3]\r\n\r\nبدانید که بهترین اعمال شما نزد خداوند، که از همه کارها پاکیزه‌‌‌‌تر و در بالاترین درجات اعمال قرار دارد و از هر چه خورشید بر آن بتابد برتر است، یاد خداست؛ چرا که خداوند متعال درباره خویش فرموده است: «من همنشین کسی هستم که یادم کند».\r\n\r\n\r\n\r\n[1]. ابن ابی‌‌‌جمهور احسائی، عوالی اللئالی، ج 4، ص 7.\r\n\r\n[2]. ر.ک: کلینی، کافی، ج 2، ص 498.\r\n\r\n[3]. ابن فهد حلی، عدة الداعی، ص 187.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81003","order":"140","text":"یاد خدا از صفات و شئون قلب است و نیاز به حضور و تمرکز دارد. کسی می‌‌تواند یاد خدا را در درون خویش حفظ کند که حاضر باشد. انسان، پاسدار قلب خویش است؛ کسی که در محل پاسداری خویش حضور ندارد، نمی‌‌تواند حوزه خود را از نفوذ بیگانه حفظ کند.\r\n\r\nبرای تحصیل حضور باید مرغ خیال خویش را به بند کشید و در قفس کرد و برای رسیدن به این مرحله که انسان بر قوه خیال خود چنان مسلط باشد که بی‌‌اذن او تصویری نسازد، راهی دراز باید پیمود. نخست باید با قوه شهوت و غضب مبارزه کرد تا با زیاده‌‌خواهی، انسان را به خیال‌‌پردازی و آرزوسازی نکشانند و این خود میدانی بسیار سخت است که پیروزی در آن نیاز به صبر فراوان دارد. یکی از عواملی که در این میدان، مؤمن را یاری می‌‌کند، این است که انسان خیال خود را به امور شریفه متوجه کند.[1] به این وسیله انسان به تدریج توانایی ضبط قوه خیال را به دست می‌‌‌‌آورد و پس از آن می‌‌تواند به طور کلی صفحه دل خود را از غیر خدا پاک کند. ولی تا رسیدن به آن مرتبه شامخ، صبر فراوان لازم است.\r\n\r\nدوم _ صبر بر اخلاص\r\n\r\nصبر بر اخلاص، برای قلبی است که از شائبه میل به عالم نفس پاک نشده، در این مرتبه برای رسیدن به صبر و پاکسازی نیّت از شائبه‌‌های غیر‌‌الاهی باید حریم دل را از نفوذ تصور منافع شخصی پاس داشت. این مرتبه خود از مراتب دیریاب و پرمخاطره است.\r\n\r\nامام صادق(ع) می‌‌‌‌فرماید: «الْإِبْقَاءُ عَلَى الْعَمَلِ حَتَّى یخْلُصَ أَشَدُّ مِنَ الْعَمَل»؛[2] «پایداری در خالص کردن عمل، دشوارتر از خود عمل است»؛ به همین دلیل پاداش آن نیز بزرگ است. رسول خدا(ص) می‌‌فرماید:\r\n\r\nمَنْ أَخْلَصَ للهِ أَرْبَعِینَ صَبَاحاً ظَهَرَتْ ینَابِیعُ الْحِكْمَةِ مِنْ قَلْبِهِ عَلَى لِسَانِه‌‌.[3]\r\n\r\nهر کس برای خدا چهل روز اخلاص ورزد، سرچشمه‌‌های حکمت از قلبش بر زبانش جاری می‌‌‌‌شود.\r\n\r\n\r\n\r\n[1]. ر.ک: امام خمینی، چهل حدیث، ص 175.\r\n\r\n[2]. کلینی، کافی، 2، ص 16.\r\n\r\n[3]. ابن فهد حلی، عدة الداعی، ص 218.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81004","order":"141","text":"امام صادق(ع) می‌‌فرماید: «عمل خالص، عملی است که نمی‌‌‌‌خواهی جز خدا کسی به خاطر آن تو را بستاید».[1]\r\n\r\nمازندرانی در شرح اصول کافی نوشته است: «اخلاص در عمل، عبارت از پاکسازی عمل از توجه به غیرخدا و رضای اوست. عمل خالص عملی است که صاحبش حتی طمع پاداش و خوف عذاب را از خود رانده باشد».[2]\r\n\r\nسوم _ صبر از خدا\r\n\r\nمرتبه سوم، برای قلبی است که به کلی به عالم قدس روی آورده و می‌‌خواهد پرده بشریت را، که مانع مشاهده پیوسته جمال محبوب است، از پیش رو بردارد؛ ولی چون می‌‌داند کالبدْ مرکب تکلیف است، به تدبیر مصالح نفس و بدن می‌‌پردازد و بر این کار گِران صبر می‌‌کند. صبر قلب بر خواستنی‌‌ها اگر با این مرتبه سنجیده شود، این است که چون حال مکاشفه منقطع می‌‌شود و او را از مشاهده جمال محبوب محروم می‌‌کنند، بر این محرومیت موقت صبر کند و این صبر از خداست.[3]\r\n\r\nسه _ صبر روحی\r\n\r\nصبر روحی نیز یا از خوشایندِ خواستنی است یا بر ناپسند ِ ناخوشایند. قسم اول را صبر از خدا و قسم دوم را صبر با خدا می‌‌نامند. از آنجا که آشنایی با مفهوم صبر روحی متوقف بر آشنایی با اصطلاحات عرفانی است و با وضع این نوشتار تناسب ندارد، از شرح آن صرف نظر می‌‌کنیم.\r\n\r\n2. درجات صابران\r\n\r\nانسان‌‌ها نسبت به صبر، یعنی حالتی که از یک مبارزه درونی نشئت می‌‌گیرد، به سه دسته تقسیم می‌‌شوند: «جبهه پیروز، مجاهدان در حال نبرد و شکست خوردگان در بند». دانشمندان اخلاق گروه اول را صدیق، گروه دوم را حزب مجاهد و گروه سوم را حزب شیطان می‌‌نامند.\r\n\r\n\r\n\r\n[1]. کلینی، کافی، ج 2، ص 16.\r\n\r\n[2]. مازندرانی، شرح اصول کافی، ج 8، ص 47.\r\n\r\n[3]. کاشانی، مصباح الهدایه و مفتاح الکفایه، ص 380.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81005","order":"142","text":"الف) صدیقان\r\n\r\nصدیقان کسانی هستند که در معرکه دل، با هواهای نفسانی، یعنی شهوت و غضب و جنود درونی و بیرونی آنها مبارزه می‌‌کنند و در این میدان چندان مقاومت می‌‌کنند که قدرت جدال و توان کشمکش در جبهه مخالف باقی نمی‌‌ماند و عقل، با امداد غیبی، بر نیروی خشم و شهوت چیره می‌‌شود و لشکریان هوا و هوس، تحت اوامر و ارشادات عقل، فرمانبرداری می‌‌کنند. اینان همان مقرّبانند که خداوند متعال درباره آنها فرموده است: { قَالُوا رَبُّنَا اللَّهُ ثُمَّ اسْتَقَامُوا } ؛ (فصلت: 30) «گفتند پروردگار ما خداست و بر این عقیده استقامت کردند».\r\n\r\nب) مجاهدان\r\n\r\nدسته دوم کسانی هستند که در ارتباط با یک نیروی خاص، پیروز و غالبند، ولی نسبت به نیروی دیگر مغلوبند؛ مثلاً بر نیروی شهوت غلبه کرده و زمام آن را در اختیار عقل قرار داده‌‌اند؛ ولی هنگام خشم نمی‌‌توانند خویشتن را کنترل کنند و زمام عقل را به غضب می‌‌سپارند.\r\n\r\nدر این صورت، چون آدمی برای کنترل قوای نفسانی خود مبارزه می‌‌کند و هر یک را که مغلوب می‌‌کند، به بند می‌‌کشد و به دست عقل می‌‌سپارد تا در حدود الهی نگه دارد و به آنها فرصت ندهد حالت آرامش جان را به هم زنند و پیوسته عقل را در برابر هوای نفسانی تجهیز می‌‌کند تا به آسانی مقاومت نماید، از مجاهدان، یعنی اهل جهاد با نفس، به شمار می‌‌آیند.\r\n\r\nگروه دیگری را نیز می‌‌توان از مجاهدان به شمار آورد. آنان کسانی هستند که ممکن است در یک مقطع زمانی بتوانند در برابر خواهش نفس ایستادگی کنند و عقلشان بر غضب یا شهوت پیروز شده، از تأمین خواسته‌‌های نامشروع این دو قوّه به آسانی خودداری کنند، ولی در زمانی دیگر از مقابله با هوس‌‌های نفس ناتوان باشند. اینان نیز مجاهدند؛ چرا که می‌‌کوشند همواره و در همه مقاطع زمانی، بر هواها، خواسته‌‌ها و انگیزه‌‌های نامشروع نفس خود غلبه کنند. ولی همیشه کامیاب نمی‌‌شوند؛ چه بسا آیه شریفه ذیل، اشاره به این گروه باشد:\r\n\r\n{ وَآخَرُونَ اعْتَرَفُوا بِذُنُوبِهِمْ خَلَطُوا عَمَلاً صَالِحاً وَآخَرَ سَیئاً عَسَى اللّهُ أَن یتُوبَ ","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81006","order":"143","text":"عَلَیهِمْ إِنَّ اللّهَ غَفُورٌ رَحِیمٌ }(توبه 102)\r\n\r\nو دیگرانی هستند که به گناهان خود اعتراف کرده و کارهای شایسته را با کارهای بد درآمیخته‌‌اند. امید است خدا توبه آنان را بپذیرد که خدا آمرزنده مهربان است.\r\n\r\nکسانی که در مسیر خودسازی هستند، غالباً در این دسته قرار می‌‌گیرند؛ چون صدیقین، یعنی کسانی که عقلشان بر هواهای نفسانی چیره باشد و از مرزی که خدای سبحان برای قوای غضبیه و شهویه قرار داده است، هیچ تخلف نکنند، بسیار اندکند.[1]\r\n\r\nج) حزب شیطان\r\n\r\nاین دسته درست در نقطه مقابل دسته اول قرار دارند؛ چون عقلشان در ستیز با قوای نفسانی از شهوت و غضب، شکست خورده و از هر مقاومتی در برابر هواهای نفسانی ناتوان شده و به طور کلی از پیروزی نومید شده‌‌اند، دست از مبارزه کشیده و جان خود را تسلیم شهوات کرده، برده‌‌وار از شیطان فرمان می‌‌برند. اینان، برخلاف دسته نخست که از حزب الله به شمار می‌‌آیند، در حزب شیطان قرار گرفته‌‌اند، چرا که در ملک دل، که محل حکومت خداست، دشمنان او را حاکمیّت داده‌‌اند و آیه کریمه قرآن به آنها اشاره دارد که فرموده است:\r\n\r\n{ وَلَوْ شِئْنَا لَآتَینَا كُلَّ نَفْسٍ هُدَاهَا وَلكِنْ حَقَّ الْقَوْلُ مِنِّی لَأَمْلَأَنَّ جَهَنَّمَ مِنَ الْجِنَّةِ وَالنَّاسِ أَجْمَعِینَ }(سجده: 13)\r\n\r\nاگر ما می‌‌خواستیم به هر انسانی [از روی اجبار] هدایت لازمش را می‌‌دادیم. لیکن [من آنها را آزاد گذارده‌‌ام] و مقرر کرده‌‌ام که دوزخ را [از گنهکاران بی‌‌ایمان] از جن و انس پر کنم.\r\n\r\nاین حالت دو نشانه دارد:\r\n\r\nیک _ اظهار یأس و نومیدی؛ به طوری که به کلی دست از مبارزه با نفس کشیده توبه را امری محال می‌‌دانند و به تعبیر قرآن کریم، آینده خود را به طور کلی به دست فراموشی سپرده‌‌‌‌اند[2]؛ \r\n\r\n\r\n\r\n[1]. فیض کاشانی، محجةالبیضاء، ج7، ص118.\r\n\r\n[2]. سجده: 14.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81007","order":"144","text":"دو _ فریفتگی به آرزوی بی‌‌عمل؛ اینها از نهایت حماقت گمان می‌‌کنند یا دوست دارند باور کنند که آرزوی کمال، موجب کمال می‌‌شود. به زبان می‌‌گویند خدا بخشنده است، ولی در عمل هیچ کوششی برای جلب رحمت خدا نمی‌‌کنند؛ چنان که رسول خدا فرموده است: «زیرک کسی است که از نفس خویش حساب بکشد و برای پس از مرگ کار کند و احمق کسی است که از خواهش نفسش پیروی کند و از خداوند تمنا داشته باشد».[1]\r\n\r\nاینان در حقیقت عقل خود را به خدمت شهوت گماشته و از تدبیر او برای ارضای شهوات بهره می‌‌گیرند. منزلت این گونه اشخاص نزد خداوند، منزلت کسی است که مسلمانی را مقهور کند و او را به کافران سپرده و اسیر دست ایشان کند. سبب زشتی کار ایشان آن است که کسی را مسخّر دیگران کرده که شایسته سروری است و کسی را سروری داده که مستحق بردگی است.[2]\r\n\r\n\r\n\r\n[1]. طوسی، امالی، ص530.\r\n\r\n[2]. غزالی، احیاء علوم الدین، ج 4، ص 88.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81008","order":"145","text":"خلاصه\r\n\r\n1. صبر را به دو صورت رتبه‌‌بندی کرده‌‌اند: در یک رتبه‌‌بندی که در قرآن و روایات به آن اشاره شده، رتبه برتر صبر جمیل نام دارد؛ ولی رتبه پایین‌‌تر نامی جز صبر ندارد.\r\n\r\n2. صبر جمیل صبری است که در آن شکایت نباشد.\r\n\r\n3. در رتبه‌‌بندی دیگر، که توسط عرفا انجام شده، صبر دارای سه رتبه است: «صبر نفسانی (در راه خدا)، صبر قلبی و صبر روحی».\r\n\r\n4. صابران به ملاحظه نتیجه مبارزه با هوای نفس، سه درجه دارند: صدیقان، یعنی کسانی که هواهای نفسانی را با فرمان عقل کنترل کرده‌‌اند؛ مجاهدان، یعنی آنها که گاهی پیروزند و گاه عقب‌‌نشینی می‌‌کنند یا بر برخی قوا پیروز می‌‌شوند و از برخی دیگر شکست می‌‌خورند؛ حزب شیطان، یعنی کسانی که از پیروزی ناامید شده و از مبارزه دست کشیده‌‌اند.\r\n\r\n\r\nپرسش\r\n\r\n1. تعریف مفسران اهل سنت از صبر جمیل چیست؟\r\n\r\n2. اولین مرتبه صبر در عرفان چیست؟\r\n\r\n3. صبر بر یاد خدا را تعریف کنید.\r\n\r\n4. برای کسی که به کلی به عالم قدس روی آورده، چه صبری لازم است؟\r\n\r\n5. صدیق بر کدام یک از صابران اطلاق می‌‌شود؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81009","order":"146","text":"درس 18: منابع و مناشی صبر\r\n\r\nاز فراگیر انتظار می‌‌رود در پایان این درس بتواند:\r\n\r\n1. تعدادی از منابع صبر در نفس انسان را از قرآن و روایات استنباط کند.\r\n\r\n2. ارتباط منابع صبر را با صبر تبیین کند.\r\n\r\nصبر، یکی از زیباترین حالت‌‌ها و با ارزش‌‌ترین ملکات نفس انسان است که در دامن قوای اصلی انسان (عاقله، غضب و شهوت) پدید می‌‌آید. قوای سه‌‌گانه اصلی وجود انسان، هریک دارای حالت افراط و تفریط‌‌اند. همه رذایل اخلاقی، باواسطه یا بی‌‌واسطه، محصول افراط یا تفریط یکی از این قوا هستند. همه فضایل اخلاقی نیز، بی‌‌واسطه یا با واسطه، نتیجه اعتدال یکی از آن‌‌هاست. ولی چون صبر، از مفاهیم عام اخلاقی است، نمی‌‌توان آن را به یکی از قوای سه‌‌گانه مستند کرد.\r\n\r\nدر مورد ارتباط صبر و قوای اصلی انسان، صحیح آن است که هر یک از قوای سه‌‌گانه، در حالت اعتدال، موجب پیدایش نوعی صبر می‌‌شوند؛ برای مثال، صبر در میدان نبرد که شجاعت نام دارد و یکی از فضائل رئیسه و منشأ فضائل دیگر است، و صبر در کنترل خشم که حلم نام دارد و در برخی روایات نیز همپای صبر، محبوب خداوند متعال شمرده شده است، هر دو از اعتدال و میانه‌‌روی در اِعمال قوه غضب پیدا می‌‌‌‌شوند.\r\n\r\nایستادگی در برابر زیاده‌‌خواهی و میل به رفاه و امکاناتِ بیش از نیاز که زهد نامیده می‌‌شود و عفت و رازداری که هریک خود نوعی صبر و ایستادگی در برابر زیاده‌‌طلبی‌‌های نفس‌‌ انسان‌‌اند، همه از میانه‌‌روی قوه شهوت پدید می‌‌آیند.\r\n\r\nصبر بر عبادت یا از ترس برمی‌‌خیزد یا بر محبت استوار است؛ ترس و محبت نیز هردو ناشی از ","description":"","index":"29726","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81010","order":"147","text":"علم و ادراکند و علم و ادراک، محصول اعتدال قوه عاقله است.[1]\r\n\r\nبنابراین می‌‌توان گفت مبدأ‌‌ اصلی صبر در قوای سه‌‌گانه اصلی، انسان است. قرآن کریم بیش از منشأ پیدایش، به آثار و نتایج صبر پرداخته است. ولی از ارتباط صبر با صفات دیگر در آیات قرآن به دست می‌‌آید چند چیز در پیدایش صبر اثر گذار است: «یقین، عبادت و توکل».\r\n\r\n\r\n1. معرفت\r\n\r\nمهم‌‌ترین منشأ صبر، شناخت است. کسی که خویشتن و مبدأ و منتهای خویش را می‌‌شناسد، می‌‌تواند صبر کند؛ به همین دلیل معرفت هرچه خالص‌‌تر و روشن‌‌تر باشد، انسان صبورتر می‌‌شود و چون به یقین برسد، با صبر ملازم می‌‌شود. قرآن کریم بین صبر و یقین ارتباطی وثیق قائل است و می‌‌فرماید:\r\n\r\n{ وَجَعَلْنَا مِنْهُمْ أَئِمَّةً یهْدُونَ بِأَمْرِنَا لَمَّا صَبَرُوا وَكَانُوا بِآیاتِنَا یوقِنُونَ }  (سجده: 24)\r\n\r\nاز آنان پیشوایانی قرار دادیم که مردم را به فرمان ما هدایت می‌‌کردند؛ چون شکیبایی نمودند و به آیات ما یقین داشتند.\r\n\r\nقرآن کریم پس از آنکه با ستایش و تمجید از صبر و ایستادگی پیامبران پیشین یاد می‌‌کند و رسول خدا(ص) را به پیروی از راه ایشان فرا می‌‌خواند، او را به دوری از جهل و نادانی، که مهم‌‌ترین عامل بی‌‌تابی است، راهنمایی می‌‌کند.[2] رسول خدا(ص) در مقام دعا عرض می‌‌کند: «وَ اقْسِمْ لَنَا ... مِنَ الْیقِینِ مَا تُهَوِّنُ بِهِ عَلَینَا مُصِیبَاتِ الدُّنْیا»؛[3] «از یقین به قدری نصیبمان کن که مصیبت‌‌های دنیا را بر ما آسان کند». امیرالمؤمنین(ع) می‌‌فرماید: «الصَّبْرُ ثَمَرَةُ الْیقِین»؛[4] «صبر میوه یقین است».\r\n\r\n\r\n\r\n[1]. نراقی، جامع السعادات، ج 4، ص 260؛ حیاة القلوب، ص 229 و 231؛ مفردات راغب، ذیل ماده خشی؛ قرآن کریم نیز خشیت را به علما اختصاص داده، می‌‌‌فرماید: {إِنَّمَا يَخْشَى اللَّهَ مِنْ عِبَادِهِ الْعُلَمَاءُ} (فاطر: 28).\r\n\r\n[2]. انعام: 34 و 35.\r\n\r\n[3]. طوسی، تهذیب الاحکام، ج3، ص 92.\r\n\r\n[4]. آمدی، غررالحکم، ص 280.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81011","order":"148","text":"یقین، همان طور که در پیدایش صبر در نفس آدمی تأثیر گذار است، در مراحل رشد و کمال و گسترش آن نیز مؤثر است. مستفاد از آیات و روایات این است که مقام نهایی صبر، بر اثر منظومه‌‌ای از یقین و معرفت به دست می‌‌آید. معرفتی سه بعدی از خویشتن، جهان و خدا.\r\n\r\nالف) خودشناسی\r\n\r\nاعتقاد به اینکه انسان یک موجود هدفمند و پیوسته در حال حرکت است، آگاهی از اینکه در راه رسیدن به هدف موانعی وجود دارد و دشمنانی در کمین انسانند که می‌‌توانند با استفاده از غفلت و بی‌‌تابی او سرنوشتش را تغییر دهند، قبول مقام عبودیت و اینکه انسان یک موجود به خود وانهاده نیست، صبر و استواری را موجب می‌‌شود. اعتقاد به اینکه انسان برای رشد و تکامل آفریده شده نه برای رفاه و آسایش، موجب تعدیل توقع می‌‌شود: { لَقَدْ خَلَقْنَا الْإِنسَانَ فِی كَبَدٍ}؛ (بلد: 3) «ما انسان را در رنج آفریدیم». این باور که انسان مسافری در حال رفتن است، آمادگی بیشتری را برای قبول مشکلات موجب می‌‌شود: { إِنَّا للهِ وَإِنَّا إِلَیهِ رَاجِعُونَ} (بقره: 156) ؛ «ما از خداییم و به سوی خدا برمی‌‌گردیم».\r\n\r\nشناخت هوای نفس به عنوان دشمنی که موجب گمراهی و دوری از مقصد می‌‌شود، انگیزه مخالفت با هوای نفس را تقویت می‌‌کند:[1] { وَلَا تَتَّبِعْ الْهَوَى فَیضِلَّكَ عَنْ سَبِیلِ اللَّهِ} (ص: 26) ؛ «از هوای نفس پیروی نکن که تو را از راه خدا منحرف می‌‌سازد». قبول مقام عبودیت و اعتقاد به مالکیت خدا باعث می‌‌شود که انسان با از دست دادن یک نعمت بی‌‌تاب نشود و در حال برخورداری طغیان نکند. { وَمَا بِكُمْ مِنْ نِعْمَةٍ فَمِنْ اللَّهِ }(نحل: 53) ؛ «هر نعمتی دارید از خداست».\r\n\r\nب) خداشناسی\r\n\r\nامیرالمؤمنین(ع) می‌‌فرماید: «أَصْلُ الصَّبْرِ حُسْنُ الْیقِینِ بِاللَّهِ»؛[2] «ریشه صبر، یقین نیکو به خدا داشتن است».\r\n\r\nیک _ یقین به اینکه همه جهان محضر خداست، تحمل هر مصیبتی را آسان، طاعت \r\n\r\n\r\n\r\n[1]. نراقی، جامع‌‌‌السعادات، ‌‌‌ج 2، ص 369.\r\n\r\n[2]. آمدی، غررالحکم، ص 198.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81012","order":"149","text":"را گوارا و ترک معصیت را سهل می‌‌کند. خداوند می‌‌‌‌فرماید: { وَاصْبِرْ لِحُكْمِ رَبِّكَ فَإِنَّكَ بِأَعْینِنَا }؛ (طور: 48) «برای اجرای حکم پروردگارت صبر کن؛ تو در مقابل دیدگان مایی».\r\n\r\nاین آیه کریمه، رسول خدا(ص) را مأمور می‌‌کند با استقامت به کار خود ادامه دهد و در راه دعوت به حق و توسعه و ترویج دین مبین اسلام، هر آزار و اذیتی را تحمل کند؛ ولی برای اینکه نشان دهد اسباب و شرایط امتثال فراهم است و این صبر بالاتر از حد طاقت آن جناب نیست، دستور خود را به این اصل مستند فرموده است: «تو در برابر چشمان مایی، ما تو را می‌‌‌‌بینیم و هیچ یک از حالات تو بر ما مخفی نیست». این تعلیل برای تأکید امر است[1] و این خود دلیل فراهم شدن مقدمات امتثال است. مردان خدا چون حضور خداوند متعال را در همه شرایط باور دارند مصیبت‌‌های سنگین را با آرامش تحمل می‌‌کنند.\r\n\r\nدو _ یقین به قضا و قدر و اعتقاد به اینکه جز ذات اقدس الهی هیچ مؤثری در عالم نیست و هیچ فاعلی بی‌‌اذن او قادر به انجام فعل خود نیست، انسان را بر تحمل مصائب و مشقت‌‌ها یاری می‌‌دهد. قرآن کریم می‌‌فرماید:\r\n\r\n{ مَا أَصَابَ مِنْ مُصِیبَةٍ فِی الْأَرْضِ وَلَا فِی أَنْفُسِكُمْ إِلَّا فِی كِتَابٍ مِنْ قَبْلِ أَنْ نَبْرَأَهَا إِنَّ ذَلِكَ عَلَى اللَّهِ یسِیرٌ لِكَیلَا تَأْسَوْا عَلَى مَا فَاتَكُمْ وَ لَا تَفْرَحُوا بِمَا آتَاكُمْ}[2]\r\n\r\nهیچ مصیبتی در زمین و در وجود شما روی نمی‌‌دهد، مگر آنکه پیش از آفرینش زمین، در لوح محفوظ ثبت شده، و این برای خدا آسان است. این به خاطر آن است که برای آنچه از دست داده‌‌اید، تأسف نخورید و به آنچه به دست می‌‌آورید، دلبسته و شادمان نباشید.(حدید: 22و23)\r\n\r\nسه_ امید به فرج _ خصوصاً اگر با توکل و تکیه بر منشأ امید همراه باشد _ تحمل مصیبت را آسان می‌‌کند. قرآن کریم می‌‌فرماید:\r\n\r\n{ قَالَ مُوسَى لِقَوْمِهِ اسْتَعِینُوا بِاللَّهِ وَ اصْبِرُوا إِنَّ الْأَرْضَ لِلَّهِ یورِثُهَا مَنْ یشَاءُ مِنْ \r\n\r\n\r\n\r\n[1]. طباطبایی، المیزان، ج 19، ص 24.\r\n\r\n[2].  ر.ک: تغابن: 11.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81013","order":"150","text":"عِبَادِهِ وَ الْعَاقِبَةُ لِلْمُتَّقِینَ } (اعراف: 128)\r\n\r\nموسی به قوم خود گفت: از خدا یاری جویید و صبر پیشه کنید که زمین از آن خداست و آن را به هر یک از بندگانش بخواهد واگذار می‌‌کند و سرانجام نیک از آن پرهیزگاران است.\r\n\r\nوعده قطعی گشایش در سختی‌‌ها، در آیاتی از قرآن کریم تکرار شده است؛ از جمله می‌‌فرماید: { إِنَّ مَعَ الْعُسْرِ یسْراً }(انشراح: 6) ؛ «آرى، با دشوارى، آسانى است».[1]\r\n\r\nچهار _ یقین به اینکه خداوند متعال در برابر صبر پاداش بی‌‌حساب می‌‌دهد، به انسان استواری می‌‌بخشد. قرآن کریم می‌‌فرماید: «إِنَّمَا یوَفَّى الصَّابِرُونَ أَجْرَهُمْ بِغَیرِ حِسَابٍ»؛ (زمر: 10) «بى‌‌تردید، شكیبایان پاداش خود را بى‌‌حساب و به تمام خواهند یافت». همچنین می‌‌فرماید: { وَلَنَجْزِینَّ الَّذِینَ صَبَرُوا أَجْرَهُمْ بِأَحْسَنِ مَا كَانُوا یعْمَلُونَ }(نحل: 96)؛[2] «به کسانی که صبر پیشه کنند، مطابق بهترین اعمالی که به جا می‌‌آورند، پاداش می‌‌دهیم».\r\n\r\nج) جهان‌‌شناسی\r\n\r\nآشنایی با ماهیت دنیا، به صورتی که قرآن کریم تصویر کرده، هر رنجی را آسان و هر مصیبتی را قابل تحمل می‌‌کند. زندگی دنیا ازمنظر قرآن کریم دارای چهار ویژگی است:\r\n\r\nیک _ مجازی\r\n\r\nدنیا محیطی غیرواقعی است. انسان زندگی حقیقی را در سرای آخرت تجربه می‌‌‌‌کند:\r\n\r\n{ وَ ما هذِهِ الْحَیاةُ الدُّنْیا إِلاَّ لَهْوٌ وَ لَعِبٌ وَ إِنَّ الدَّارَ الْآخِرَةَ لَهِی الْحَیوانُ } (عنکبوت: 64)\r\n\r\nاین زندگی دنیا چیزی جز سرگرمی و بازیچه نیست و زندگی حقیقی همانا در سرای آخرت است.\r\n\r\nحیات دنیوی جز در شرائطی که به عنوان مقدمه به زندگی اخروی پیوند می‌‌‌‌خورد، خالی از حقیقت است؛ برای عبور از این فضای مجازی باید از دلبستگی پرهیز کرد و به حقیقت ایمان آورد: { انّما الحَیوة الدُّنیا لَعب و لَهو و اَن تُؤمِنُوا و تَتَّقُوا یُؤتِکُم اُجُورَکُم }(محمد: 36) ؛\r\n\r\n\r\n\r\n[1]. ر.ک: غافر: 77؛ طلاق: 7؛ احقاف: 35.\r\n\r\n[2]. وعده پاداش صابران در تعدادی از آیات، به بیان‌‌‌های مختلف تکرار شده است؛ از جمله: عنکبوت: 9 و 58؛ قصص: 54؛ زمر: 10.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81014","order":"151","text":" «زندگی دنیا فقط بازی و سرگرمی است و اگر ایمان بیاورید و پروا کنید، پاداش شما را می‌‌‌‌دهد».\r\n\r\nازاین‌‌رو زندگی دنیا معیار رستگاری و ناکامی انسان نیست: { فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ وَ مَا الْحَیاةُ الدُّنْیا إِلاَّ مَتاعُ الْغُرُورِ }(آل عمران: 185) ؛ «کسی که از آتش در امان ماند و به بهشت درآید، کامیاب شده است و زندگی دنیا فریبی بیش نیست».\r\n\r\nدو _  ناپایدار و کوتاه\r\n\r\nزندگی دنیا هر چه طولانی شود، ناپایدار و گذرا است. قرآن کریم برای نشان دادن این ویژگی، زندگی دنیا را به گیاهان بهاری تشبیه می‌‌کند که در گذر ابری می‌‌‌‌رویند، با اشعه سوزانی می‌‌‌‌خشکند و در دستان باد می‌‌‌‌پراکنند و فراموش می‌‌‌‌شوند:\r\n\r\n{ وَ اضْرِبْ لَهُمْ مَثَلَ الْحَیاةِ الدُّنْیا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشیماً تَذْرُوهُ الرِّیاحُ }(کهف: 45)\r\n\r\nو برای آنان زندگی دنیا را مثل بزن که مانند آبی است که از آسمان فرو فرستادیم و گیاه زمین با آن در آمیخت، سپس چنان خشک شد که بادها پراکنده‌‌‌‌اش کردند.\r\n\r\nقرآن کریم در آیات دیگر شکوفایی حیات دنیوی را به سرسبزی زمین در پی باران بهاری[1] تشبیه کرده که کشاورزان را به وجد آورده[2] و مالکان را به آن دلخوش کرده و برای بهره‌‌وری از ثروتش نقشه‌‌ها کشیده‌‌‌‌اند.[3] امام صادق(ع) می‌‌‌‌فرماید: «الا من صَبَرصَبَرَ قلیلاً و مَن جَزَعَ جَزَعَ قلیلاً»؛[4] «یعنی هر کس صبر کند، اندکی صبر کرده است وهر کس بی‌‌‌‌تابی کند، اندکی بی‌‌‌‌تابی کرده است».\r\n\r\nسه _ اندک و ناچیز\r\n\r\nدنیا، با همه بهره‌‌‌‌هایی که چشم انسان را پر می‌‌‌‌کند، در مقایسه با آخرت بسیار ناچیز است:\r\n\r\n\r\n\r\n[1]. یونس: 24؛ حدید: 20.\r\n\r\n[2]. طباطبایی، المیزان، ج 19، ص 164.\r\n\r\n[3]. مغنیه، تفسیر کاشف، ج 4، ص 149.\r\n\r\n[4]. کلینی، کافی، ج 2، ص 88.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81015","order":"152","text":" { وَ مَا الْحَیاةُ الدُّنْیا فِی الْآخِرَةِ إِلاَّ مَتاعٌ }(رعد: 26) ؛ «زندگی دنیا در برابر آخرت جز بهره اندکی نیست».\r\n\r\nچهار _ محدود\r\n\r\nچون محدود است، همه کس به همه چیز نمی‌‌‌‌رسد؛ بلکه زحمت و راحت و نعمت و محرومیت در آن توزیع شده و هر کس از هر کدام بهره‌‌‌‌ای دارد: { إِنْ یمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُهُ وَ تِلْكَ الْأَیامُ نُداوِلُها بَینَ النَّاسِ }(آل عمران: 140)؛ «اگر شما زخمی خوردید، آن گروه نیز همانند آن زخمی برداشتند و ما روزهای دنیا را بین مردم می‌‌‌‌گردانیم».\r\n\r\nاگر انسان از این ویژگی‌‌ها باخبر باشد و بداند دنیا گذرگاهی است که به طور طبیعی مناسب آسایش و رفاه نیست، میدان تمرین و تکامل است که طبق قاعده با زحمت و سختی همراه است، کوتاه است و هیچ نعمت و راحتی در آن همیشگی نیست و به خاطر محدودیت، هیچ کس از راحت یا نعمت خالص بهره‌‌‌‌مند نمی‌‌‌‌شود و همه کس به همه چیز دست نمی‌‌‌‌یابد، مصیبت و مشقت دنیا در نظرش کوچک، و خود در مقابل مشکلات استوار می‌‌‌‌شود. بنابراین شناخت ماهیت دنیا یکی از عوامل مؤثر در پیدایش و گسترش صبر است.\r\n\r\n2. عبادت\r\n\r\nیکی از عناصر مؤثر در پیدایش و توسعه صبر در نفس آدمی عبادت است. عبادت چون موجب ارتباط با منشأ لایزال قدرت است، نفس انسان را صبوری می‌‌دهد. صبر جز در ارتباط وثیق با خداوند متعال صورت نمی‌‌بندد. قرآن کریم می‌‌فرماید: {وَاصْبِرْ وَمَا صَبْرُكَ إِلَّا بِاللَّهِ}؛ (نحل: 127) «صبر کن! و جز به یاری خدا نمی‌‌توانی صبر کنی». حتی آنجا که در درون، شکل و رونق می‌‌گیرد، جز با همراهی عبادت کارساز نیست؛ چنان که می‌‌فرماید: {وَاسْتَعِینُوا بِالصَّبْرِ وَالصَّلَاةِ}؛ (بقره: 45) «از صبر و نماز یاری بجویید».\r\n\r\nدر بین عبادات، تسبیح، جایگاه ویژه‌‌ای دارد؛ چرا که علاوه بر ایجاد ارتباط و اتصال به خدا، انسان را به طرح حکیمانه و فرجام سراسر خیر پیشامدها توجه می‌‌دهد. عابد در مقام تسبیح، به این اعتقاد بارور می‌‌شود که هیچ حادثه‌‌ای بی‌‌حکمت و مصلحت نیست و هیچ امر و نهیی به عبث صادر نشده است. در پی این اعتقاد، افزون بر توان مقاومت، شوق به پایداری نیز در او شکوفه می‌‌زند. قرآن کریم می‌‌فرماید: {فَاصْبِرْ عَلَى مَا یقُولُونَ وَسَبِّحْ بِحَمْدِ رَبِّكَ}؛ (طه: 130)","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81016","order":"153","text":" «در برابر آنچه می‌‌گویند، صبر کن و تسبیح پروردگارت را به جای ‌‌آور».[1]\r\n\r\n3. توکل\r\n\r\nصبر به معنای ایستادگی در برابر هوا و هوس، افزون بر اعتقاد ثابت، به اعتماد کامل نیازمند است. کسی می‌‌تواند در مصیبت صبر کند که خدا را کفیل خویش بداند و با اعتماد و تکیه به او، مطمئن باشد که او می‌‌تواند هر خسارتی را جبران کند و جز حفظ مصلحت بنده، چیزی او را از برآوردن حاجات بنده‌‌اش باز نمی‌‌دارد. همچنین تحمل سختی‌‌های طاعت، و محرومیت از لذت‌‌های موهوم معصیت را کسی بر می‌‌تابد که بداند خداوند هم این وهم آن را جبران خواهد کرد. بنابراین، هر چند در کتب اخلاق از ارتباط صبر و توکل، سخنی به میان نیامده و در کتب تفسیر[2] آن دو را مکمّل یکدیگر شمرده‌‌اند، به نظر می‌‌رسد بین آنها رابطه علّی وجود دارد و یکی از ریشه‌‌های نهال صبر در وجود آدمی، توکل بر خداست. ازاین‌‌رو قرآن کریم، در چند آیه، بین صبر و توکل رابطه‌‌ای تنگاتنگ، از نوع رابطه بین صبر و یقین،[3] قائل شده است.\r\n\r\nدر آیاتی که از ارتباط صبر و توکل سخن می‌‌گویند، صبر، بر عمل صالح،[4] هجرت،[5] تحمل مظلومیت[6] و ترک انتقام‌‌جویی[7] منطبق است. بنابراین، ارتباط با توکل به نوع خاصی از صبر اختصاص ندارد. افزون بر آنچه گذشت، در برخی آیات، صبر به گونه‌‌‌‌‌‌ای تعلیل شده که علت آن جز بر توکل منطبق نمی‌‌شود؛ مثل:\r\n\r\n{فَصَبْرٌ جَمِیلٌ وَاللَّهُ الْمُسْتَعَانُ عَلَى مَا تَصِفُونَ} (یوسف: 18)\r\n\r\n\r\n\r\n[1]. ارتباط صبر و تسبیح، در آیات زیادی مطرح شده است؛ از جمله سوره حجر، آیه 97 ـ 98، سوره غافر، آیه 55، سوره‌‌‌ ق، آیه 39 و 40.\r\n\r\n[2]. المیزان، ج 11، ص 108.\r\n\r\n[3]. سجده: 24.\r\n\r\n[4]. عنکبوت: 59.\r\n\r\n[5]. نحل: 42.\r\n\r\n[6]. نحل: 42.\r\n\r\n[7]. ابراهیم: 12؛ احزاب: 48.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81018","order":"154","text":"من صبری نیکوپیشه خواهم کرد و در برابر آنچه می‌‌گویید، از خدا یاری می‌‌طلبم.\r\n\r\n{فَصَبْرٌ جَمِیلٌ عَسَى اللَّهُ أَنْ یأْتِینِی بِهِمْ جَمِیعًا} (یوسف: 83)\r\n\r\nمن به زیبایی صبر می‌‌کنم، امیدوارم خداوند همه آنها را به من بازگرداند.\r\n\r\n{وَعَلَى اللَّهِ فَلْیتَوَكَّلِ الْمُؤْمِنُونَ، َمَا لَنَا أَلاَّ نَتَوَكَّلَ عَلَى اللَّهِ وَقَدْ هَدَانَا سُبُلَنَا وَلَنَصْبِرَنَّ عَلَى مَا آذَیتُمُونَا وَعَلَى اللَّهِ فَلْیتَوَكَّلِ الْمُتَوَكِّلُونَ} (ابراهیم: 11 و 12)\r\n\r\n«مؤمنان باید در هر حال به خدا توکل کنند. و چرا به خدا توکل نکنیم، در صورتی که خدا ما را به راه راست هدایت فرمود؟ و البته [در راه اطاعت و رضای خدا]، بر آزار و ستم‌‌های شما صبر خواهیم کرد که ارباب توکل باید همیشه و در همه حال بر خدا توکل کنند».\r\n\r\nقرابت بین صبر و توکل ناشی ازیک رابطه وثیق علّی است. توکل از طرفی خود، یکی از ریشه‌‌‌‌ها و علل پیدایش و گسترش صبر است؛ از طرفی هم معلول مهم‌‌‌‌ترین علت صبر، یعنی یقین است. صبر و توکل، هر دو از یقین سرچشمه می‌‌گیرند. بنابراین، هرجا که یقین پیدا شود، همه معلول‌‌های آن نیز پیدا می‌‌شود که از آن جمله صبر و توکل است.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81019","order":"155","text":"خلاصه\r\n\r\n1. صبر از سه منشأ در نفس انسان پدید می‌‌آید: «معرفت، عبادت و توکل».\r\n\r\n2. معرفت هرچه خالص‌‌تر و روشن‌‌تر باشد، انسان صبورتر می‌‌شود و یقین، همان طور که در پیدایش صبر در نفس آدمی تأثیر گذار است، در مراحل رشد و کمال و گسترش آن نیز مؤثر است.\r\n\r\n3. مهم‌‌ترین شاخه‌‌های معرفتی، که منشأ صبر می‌‌شود، عبارت است از: «خودشناسی، خداشناسی و جهان شناسی».\r\n\r\n4. عبادت نیز چون موجب ارتباط با منشأ لایزال قدرت است، موجب پیدایش صبر می‌‌شود.\r\n\r\n5. سومین منشأ صبر، توکل بر خداست. کسی می‌‌تواند دلیرانه با هوا و هوس خود بجنگد که به خدا اعتماد کامل داشته باشد.\r\n\r\n\r\nپرسش\r\n\r\n1. معرفت در چه صورتی با صبر ملازم می‌‌شود؟\r\n\r\n2. برای اینکه با از دست دادن نعمت بی‌‌تاب نشویم، چه اعتقادی لازم است؟\r\n\r\n3. چرا خداوند متعال به پیامبر اکرم می‌‌فرماید: «فَإِنَّكَ بِأَعْینِنَا»؟\r\n\r\n4. امید به فرج چه اثری دارد؟\r\n\r\n5. شناخت محدودیت جهان موجب صبر می‌‌شود؛ توضیح دهید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81020","order":"156","text":"درس 19: کارکرد و آثار صبر\r\n\r\nاز فراگیر انتظار می‌‌رود در پایان این درس بتواند:\r\n\r\n1. آثار و کارکردهای صبر را در محیط نفس انسان، براساس آیات و روایات، بیان کند.\r\n\r\n2. آثار و کارکردهای صبر را در زندگی دنیوی انسان، بر اساس آیات و روایات، بیان کند.\r\n\r\n3. آثار و کارکردهای صبر را در زندگی اخروی انسان، بر اساس آیات و روایات، بیان کند.\r\n\r\nصبر از مفاهیم عام و فضایل جامع اخلاقی است؛ به همین دلیل اکثر یا همه افعال اخلاقی، تحت عنوان صبر قرار می‌‌گیرند[1]و هم ازاین‌‌رو بیشتر ثمراتی که از فضایل و اعمال به دست انسان می‌‌رسد، در قرآن کریم و روایات معصومین به صبر مستند شده است. نتایج صبر چنان گسترده است که دنیا و آخرت انسان را پوشش می‌‌دهد. ولی از آنجا که در مقام صبر، همه شئون زندگی رنگ الاهی می‌‌گیرد، حتی آثار دنیوی‌‌اش رنگ آخرت دارد. ما آثار صبر را تحت سه عنوان کلی جمع می‌‌کنیم. با این یادآوری که آنچه در این نوشته می‌‌آید، تنها بخشی از ثمرات این فضیلت بزرگ است.\r\n\r\n\r\n1. آثار صبر در محیط نفس انسان\r\n\r\nصبر در حیطه نفس آدمی، سه اثر مترتب بر هم دارد که هر یک خود منشأ آثار فراوانند: حاکمیت عقل، حق‌‌یابی و آراستگی اخلاقی.\r\n\r\n\r\n\r\n[1]. مصباح یزدی، اخلاق در قرآن، ج 1، ص 85.","description":"","index":"29727","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81021","order":"157","text":"الف) حاکمیت عقل یا مقام آدمیت\r\n\r\nاز نگاه اخلاق اسلامی، محیط نفس انسان پیوسته میدان نبرد قوای درونی است. عقل از یک سو و غضب و شهوت از سوی دیگر، برای تصرف مملکت نفس با هم می‌‌جنگند. عقل تنها نیروی اختصاصی انسان است. سایر قوای نفس، مثل خشم و شهوت بین انسان و سایر حیوانات مشترک است. عقل است که زشتی و زیبایی اعمال را تشخیص می‌‌دهد و انسان را به خوبی‌‌ها و زیبایی‌‌ها ترغیب، و از کارهای زشت و ناپسند برحذر می‌‌‌‌دارد. بدون اشارات عقل، حتی شرایع آسمانی هم فراموش می‌‌‌‌شود. ولی تنها زمانی بر وجود آدمی حکم می‌‌‌‌راند که خشم و شهوت را در اختیار داشته باشد. امیرالمومنین علی(ع) می‌‌‌‌فرماید: «عقل فرمانده لشکر خدا، و هوا فرمانده لشکر شیطان است. این دو لشکر بر سر نفس آدمی در نزاعند و هر کدام پیروز شود، او را به حوزه فرماندهی خود می‌‌‌‌برد».[1]\r\n\r\nبنابراین در صورتی انسان، انسان می‌‌ماند که حاکمیت وجودش را به عقل بسپارد و خشم و شهوت به عنوان منشأ همه غرایز، تحت حکومت عقل قرار گرفته، تنها با فرمان او و در محدوده مقررات دینی حرکت کنند. آنان که در زبان قرآن کریم چارپا و حتی پست‌‌تر از آن شمرده شده‌‌اند،[2]  نقیصه‌‌ای جز این ندارند که از نیروهای انسانی خود بهره نبرده‌‌اند. بنابراین انسانیتِ انسان، یکی از نتایج و آثار صبر است. انسان وقتی به مقام انسانیت قدم می‌‌گذارد که بتواند در مقابل حمله هواهای خویش صبر و پایداری کند.\r\n\r\nب) هدایت و حق‌‌یابی\r\n\r\nغرایز و امیال، چشم انسان را به روی حقیقت می‌‌بندد. کسی که تحت فرمان غرائز زندگی می‌‌کند، نمی‌‌تواند فرق بین حق و باطل را ببیند. کسی که عقل خویش را از مقام فرماندهی وجودش به زیر کشیده و اختیار خود را به دست هواها سپرده، تنها چیزهایی را زیبا و درست و کامل می‌‌بیند که هوسشان را در سر داشته باشد. صبر، مقاومت در مقابل هوس‌‌ها و غرایز سرکش است. انسان صبور کسی است که از افقی بالاتر از افق امیال نفسانی به هستی نگاه می‌‌کند و هم ازاین‌‌رو، چه در مرحله فهم و دریافت و چه در مرحله\r\n\r\n\r\n\r\n[1]. نوری، مستدرک، ج12 ص113.\r\n\r\n[2]. اعراف: 179.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81022","order":"158","text":"ارزیابی پدیده‌‌ها، تحت تاثیر هوا و هوس نیست. بنابراین، فرصت پیدا می‌‌کند نشانه‌‌های الاهی را ببیند و صراط مستقیم را بیابد. قرآ ن کریم بارها بر این نکته تأکید می‌‌کند که تنها انسان‌‌های صبور، توانایی درک آیات الاهی را دارند و می‌‌توانند از زندگی اقوام گذشته عبرت آموزند:\r\n\r\n{وَ لَقَدْ أَرْسَلْنا مُوسى‌‌ بِآیاتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ ذَكِّرْهُمْ بِأَیامِ اللَّهِ إِنَّ فی‌‌ ذلِكَ لَآیاتٍ لِكُلِّ صَبَّارٍ شَكُورٍ} (ابراهیم: 5)\r\n\r\nما موسی را با آیات خود فرستادیم [و دستور دادیم] قومت را از تاریکی‌‌ها رها کن و روزهای بزرگ خدا را به یادشان آور که در این، نشانه‌‌هایی است برای هر صبرپیشه شکرگزار.\r\n\r\n{وَ مِنْ آیاتِهِ الْجَوَارِ فِی الْبَحْرِ كَالْأَعْلاَمِ إِن یشَأْ یسْكِنِ الرِّیحَ فَیظْلَلْنَ رَوَاكِدَ عَلَى ظَهْرِهِ إِنَّ فِی ذلِكَ لَآیاتٍ لِكُلِّ صَبَّارٍ شَكُورٍ}[1](شوری: 23و33)\r\n\r\nو از نشانه‌‌های او کشتی‌‌های کوه‌‌آسا در دریاست. اگر بخواهد، باد را ساکن می‌‌گرداند و [آنها] روی آب متوقف می‌‌مانند. قطعاً در این امر، برای هر شکیبای شکرگذاری، نشانه‌‌هاست».\r\n\r\nطبق این بینش قرآنی، خصوصاً با ملاحظه کاربرد واژه صبار که حامل مفهوم کثرت و مبالغه است، مطالعه تاریخ اقوام گذشته و ملاحظه حکومت نوامیس الاهی بر جریان زندگی، فقط برای کسانی درس‌‌آموز است که از صبر بهره‌‌ای وافر برده باشند. در اثر همین روشن‌‌بینی است که سزاوار رشد و رحمت می‌‌شوند؛ خداوند متعال هم به آنها درود می‌‌فرستد؛ درودی که عامل افزایش درجات است و هم سایه رحمتش را بر ایشان می‌‌گستراند: {أُولئِكَ عَلَیهِمْ صَلَواتٌ مِنْ رَبِّهِمْ وَ رَحْمَةٌ} (بقره: 157) ؛«درودها و رحمت خدا نثار ایشان». بر اثر همین روشن‌‌رایی است که در نهایت راه خود را به سوی مقصد اعلی پیدا می‌‌کنند: {وَ أُولئِكَ هُمُ الْمُهْتَدُونَ} (بقره: 157) ؛ «و ایشان راه‌‌یافتگانند».\r\n\r\nج) آراستگی اخلاقی\r\n\r\nیکی از آثار صبر اصلاح ساختار صورت باطنی انسان است. صبر، علاوه بر اینکه خود \r\n\r\n\r\n\r\n[1]. ر.ک: لقمان: 31؛ قصص: 79 و 80؛ سبأ: 19.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81023","order":"159","text":"همه صفات خوب انسانی را تحت پوشش، و با بسیاری از فضایل رابطه لزومی دارد، صفات ناپسند را از وجود انسان می‌‌راند؛ چرا که ریشه بسیاری از صفات نکوهیده بی‌‌تابی است و صبر، بی‌‌تابی را درمان، بلکه ریشه‌‌کن می‌‌کند. انسان بی‌‌تاب، از تمام جهات در خطر است. در حال رفاه و بهره‌‌وری، دوران فقر و تهیدستی را فراموش می‌‌کند و مستانه فخر می‌‌فروشد:\r\n\r\n{وَ لَئِنْ أَذَقْناهُ نَعْماءَ بَعْدَ ضَرَّاءَ مَسَّتْهُ لَیقُولَنَّ ذَهَبَ السَّیئاتُ عَنِّی إِنَّهُ لَفَرِحٌ فَخُورٌ} (هود: 10)\r\n\r\nو اگر پس از رنجی که به او رسیده، آسایش به او بچشانیم خواهد گفت رنج و بلا از من دور شد؛ چرا که او شادمان و فخرفروش است.\r\n\r\nچون خود را بی‌‌نیاز ببیند، طغیان می‌‌کند: {إِنَّ الْإِنْسانَ لَیطْغى،أَنْ رَآهُ اسْتَغْنى} (علق: 6و7)؛ «بی‌‌گمان انسان سر به طغیان برمی‌‌‌‌آورد، اگر خود را بی‌‌‌‌نیاز و توانگر بیند». در حال فقر و محرومیت ناامید می‌‌شود و به پروردگار خویش کفر می‌‌ورزد: { وَ لَئِنْ أَذَقْنَا الْإِنْسانَ مِنَّا رَحْمَةً ثُمَّ نَزَعْناها مِنْهُ إِنَّهُ لَیؤُسٌ كَفُورٌ}؛ (هود: 9) «و اگر از جانب خویش نعمتی به انسان بچشانیم، سپس آن را از او بگیریم، بسیار نومید و ناسپاس خواهد بود». در برابر هوای نفس، ناپایدار است و به آسانی در پی امیال می‌‌رود و به گناه آلوده می‌‌شود و پیوسته در زیان است[1] و چاره این همه بیماری تنها در صبر است.[2] بنابراین یکی از نتایج صبر، پاکسازی وجود از صفات رذیله، و آراستنش به فضایل و صفات انسانی است.\r\n\r\n2. آثار صبر در زندگی دنیوی\r\n\r\nالف) کامیابی\r\n\r\nیکی از آثار صبر، پیروزی و پیشرفت در دنیاست. کسی که با صبر، نظام درونی خود را از فروپاشی حفظ می‌‌‌‌کند، به واسطه همان انتظام درونی می‌‌‌‌تواند برای هر هدفی، به تناسب شرایط، برنامه‌‌ریزی کند و به آسانی به اهداف خود دست یابد. صبر به منزله خلوتی است که هنگام هجوم افکار پریشان، تصور صحنه‌‌های هول‌‌انگیز و مصائبی که از هر طرف رو \r\n\r\n\r\n\r\n[1]. عصر: 1.\r\n\r\n[2]. عصر: 3.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81024","order":"160","text":"می‌‌آورد، فرصت تفکر صحیح را برای انسان فراهم می‌‌‌‌کند تا با فکر درست، بهترین راه حل را انتخاب کند. افزون بر این، خداوند متعال، وعده کرده است که صابران را یاری کند و همین برای پیروزی آنها کافی است؛ چنان که می‌‌فرماید:\r\n\r\n{وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى‌‌ ما كُذِّبُوا وَ أُوذُوا حَتَّى أَتاهُمْ نَصْرُنا وَ لا مُبَدِّلَ لِكَلِماتِ اللَّهِ وَ لَقَدْ جاءَكَ مِنْ نَبَإِ الْمُرْسَلینَ}[1] (انعام: 34)\r\n\r\nپیش از تو نیز پیامبرانی تکذیب شدند و آنها دربرابر تکذیب‌‌ها صبر کردند و در این راه آزار دیدند تا هنگامی که یاری ما به آنها رسید. [این سنت و روش همیشگی ماست] و چیزی نمی‌‌تواند سنت‌‌های الاهی را تغییر دهد. و اخبار پیامبران به تو رسیده است.\r\n\r\nاز دو جمله آخر این آیه کریمه می‌‌توان فهمید یاری رساندن به صابران، برای خدا یک سنت همیشگی است و هرگز تغییر نمی‌‌کند.\r\n\r\nقرآن کریم به این سنت الاهی اشاره می‌‌‌‌کند که صابران، افزون بر پاداش اخروی، در دنیا نیز طعم پیروزی را می‌‌چشند؛ می‌‌فرماید:\r\n\r\nچه بسیار پیامبرانی که مردان الاهی بسیار در کنار ایشان جنگیدند. آنها هیچ گاه در برابر مشکلاتی که در راه خدا دیدند، سست و ناتوان نشدند و تن به تسلیم ندادند و خداوند استقامت کنندگان را دوست دارد. سخنشان تنها این بود که پروردگارا گناه ما را ببخش و از اینکه در کارهایمان زیاده‌‌روی کرده‌‌ایم، در گذر. قدم‌‌های ما را استوار بدار و ما را بر جمعیت کافران پیروز کن.[2]\r\n\r\nو در ادامه می‌‌‌‌فرماید: {فَآتاهُمُ اللَّهُ ثَوابَ الدُّنْیا وَ حُسْنَ ثَوابِ الْآخِرَةِ وَ اللَّهُ یحِبُّ الْمُحْسِنینَ}؛ (آل عمران: 148) «ازاین‌‌رو خداوند متعال پاداش این جهان و پاداش نیک آن جهان را به آنها داد». مفسران در تفسیر این آیه کریمه نوشته‌‌اند، منظور از پاداش دنیا، پیروزی، غنیمت[3]نام نیک و شهرت[4] است. امیرالمؤمنین(ع) می‌‌‌‌فرماید: «لَا یَعدم الصبور \r\n\r\n\r\n\r\n[1]. ر.ک: آل‌‌‌عمران: 125.\r\n\r\n[2]. آل عمران: 7 _  146.\r\n\r\n[3]. ابن عاشور، التحریر و التنویر، ج3، ص 246؛ فیض کاشانی، صافی، ج 1، ص 391.\r\n\r\n[4]. فیض کاشانی، صافی، ج 1، ص 391.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81025","order":"161","text":"الظفر و ان طال به الزمان»؛[1] ا«نسان صبور به پیروزی می‌‌رسد، اگر چه زمانی دراز بگذرد».\r\n\r\nب) محبوبیت\r\n\r\nیکی از راه‌‌های کسب محبوبیت، بدی را با خوبی پاسخ دادن است. ولی انسان تا به مقام صبر نرسد، نمی‌‌تواند بدی‌‌ها را با خوبی پاسخ دهد. قرآن کریم می‌‌فرماید:\r\n\r\n{ادْفَعْ بِالَّتی‌‌ هِی أَحْسَنُ فَإِذَا الَّذی بَینَكَ وَ بَینَهُ عَداوَةٌ كَأَنَّهُ وَلِی حَمیمٌ وَ ما یلَقَّاها إِلاَّ الَّذینَ صَبَرُوا وَ ما یلَقَّاها إِلاَّ ذُو حَظٍّ عَظیمٍ} (فصلت: 5_ 34)\r\n\r\nبدى را با نیكى پاسخ ده، ناگاه می‌‌بینی آن کس که با تو بر سر دشمنی است، گویی دوست صمیمی تو است؛ ولیکن به این مقام بلند نمی‌‌رسد، جز آنان که دارای مقام صبر و ثباتند و [از معرفت الهی] بهره وافر دارند.[2]\r\n\r\nاز نگاه قرآن کریم، بدی را با نیکی جبران کردن، با مقام صبر ملازمه‌‌ دارد. می‌‌فرماید:\r\n\r\n{أُولئِكَ یؤْتَوْنَ أَجْرَهُمْ مَرَّتَینِ بِما صَبَرُوا وَ یدْرَؤُنَ بِالْحَسَنَةِ السَّیئَةَ وَ مِمَّا رَزَقْناهُمْ ینْفِقُونَ} (قصص: 54)\r\n\r\nآنان را دو بار پاداش می‌‌‌‌دهند؛ چون صبر ورزیدند و بدى را به نیكى دفع مى‌‌كنند و از آنچه روزیشان كردیم، انفاق مى‌‌كنند.\r\n\r\nبنابراین، یکی از آثار شکیبایی، کسب محبوبیت است و محبوبیت، کارآمدترین سبب رسیدن به اهداف است.\r\n\r\nج) ثبات اجتماعی\r\n\r\nیکی از آثار صبر در سطح کلان، ثبات اجتماعی است؛ به این معنا که با ایستادگی آحاد مردمان در برابر ناخوشایندها، جامعه از انسجام درونی و قدرت بیرونی برخوردار می‌‌شود؛ گویی صبر آحاد، به جامعه حیاتی می‌‌بخشد که می‌‌تواند به طور ارگانیک، خود را از درون و برون حفظ کند. قرآن کریم می‌‌فرماید:\r\n\r\n{وَ أَطیعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ ریحُكُمْ وَ اصْبِرُوا إِنَّ اللَّهَ مَعَ الصَّابِرینَ} (انفال: 46)\r\n\r\n\r\n\r\n[1]. حرّ عاملی، وسائل الشیعه، ج 15، ص 264.\r\n\r\n[2]. ر.ک: طوسی، تبیان، ج 9، ص 125.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81026","order":"162","text":"و از خدا و رسول فرمان برید و راه اختلاف و تنازع نپویید كه در اثر تفرقه سست و ضعیف شده و قدرت و عظمت شما نابود خواهد شد و صبر پیشه کنید، كه خدا همیشه با صابران است.\r\n\r\nاز این آیه کریمه استفاده می‌‌شود که صلابت(فَتَفْشَلُوا) و هویت (تَذْهَبَ ریحُكُمْ) جامعه منوط به صبر است.\r\n\r\nد) امنیت\r\n\r\nیکی از مهم‌‌ترین اسباب امنیت، ایستادگی و پایمردی است. سست‌‌عنصری نیروهای خودی، چه در جنگ گرم و چه در جنگ سرد، بیش از قدرت و مهارت بیگانگان به جامعه زیان می‌‌رساند. قرآن کریم می‌‌فرماید: {إِنْ تَصْبِرُوا وَ تَتَّقُوا لا یضُرُّكُمْ كَیدُهُمْ شَیئاً} (آل عمران: 120) ؛ «اگر شما صبر و پرهیز پیشه كنید، مكر و عداوت آنان آسیبى به شما نمی‌‌‌‌رساند».\r\n\r\n3. آثار صبر در زندگی اخروی\r\n\r\nمهم‌‌ترین نتیجه‌‌ای که عاید صابران می‌‌شود، پاداش الاهی، در زندگی اخروی است. قرآن کریم در آیات فراوانی به این موضوع پرداخته، گاهی به صورت کلی و اجمالی به صابران وعده اجر و پاداش داده است؛ از جمله می‌‌فرماید:\r\n\r\n{إِلاَّ الَّذینَ صَبَرُوا وَ عَمِلُوا الصَّالِحاتِ أُولئِكَ لَهُمْ مَغْفِرَةٌ وَ أَجْرٌ كَبیرٌ} (هود:11)\r\n\r\nمگر آنان كه داراى ملكه صبر و عمل صالحند كه برای آنها آمرزش و اجرى بزرگ است.\r\n\r\n{وَ لَنَجْزِینَّ الَّذینَ صَبَرُوا أَجْرَهُمْ بِأَحْسَنِ ما كانُوا یعْمَلُونَ} (نحل: 96)\r\n\r\nو به صابران، مطابق بهترین عملى كه به جا مى‌‌آوردند، پاداش می‌‌‌‌دهیم.\r\n\r\n{ثُمَّ إِنَّ رَبَّكَ لِلَّذینَ‌‌هاجَرُوا مِنْ بَعْدِ ما فُتِنُوا ثُمَّ جاهَدُوا وَ صَبَرُوا إِنَّ رَبَّكَ مِنْ بَعْدِها لَغَفُورٌ رَحیمٌ} (نحل: 110)\r\n\r\nاما پروردگار تو نسبت به آنان که پس از فریب خوردن به ایمان بازگشتند و هجرت كردند و در راه دین، جهاد و صبر بسیار نمودند، از این پس بر آنها آمرزنده و مهربان است.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81027","order":"163","text":"{أُولئِكَ یؤْتَوْنَ أَجْرَهُمْ مَرَّتَینِ بِما صَبَرُوا} (قصص: 54)\r\n\r\nآنان را دو بار پاداش می‌‌‌‌دهند؛ چون صبر ورزیدند.\r\n\r\nگاهی نیز به تفصیل و به صورت جزئی از انواع بهره‌‌های اخروی صابران سخن به میان آمده است؛ از جمله می‌‌فرماید:\r\n\r\n{سَلامٌ عَلَیكُمْ بِما صَبَرْتُمْ فَنِعْمَ عُقْبَى الدَّار} (رعد: 24)\r\n\r\n[و مى‌‌گویند] سلام و تحیت بر شما باد كه صبر پیشه كردید و چه نیكو است سرانجام این سراى.\r\n\r\n{أُوْلئِكَ یجْزَوْنَ الْغُرْفَةَ بِما صَبَرُوا وَ یلَقَّوْنَ فیها تَحِیةً وَ سَلاماً} (فرقان: 75)\r\n\r\nچنین بندگانی را به پاداش صبرشان، درجات عالی بهشتى دهند و در آنجا با تحیت و سلام روبه‌‌رو شوند.\r\n\r\n{وَ الَّذینَ آمَنُوا وَ عَمِلُوا الصَّالِحاتِ لَنُبَوِّئَنَّهُمْ مِنَ الْجَنَّةِ غُرَفاً تَجْری مِنْ تَحْتِهَا الْأَنْهارُ خالِدینَ فیها نِعْمَ أَجْرُ الْعامِلینَ. الَّذینَ صَبَرُوا الَّذِينَ صَبَرُوا وَعَلَى رَبِّهِمْ يَتَوَكَّلُونَ } (عنکبوتن: 58 و59)\r\n\r\nو آنان كه ایمان آوردند و به اعمال نیک پرداختند، البته آنها را به عمارات عالى بهشتى كه زیر درختانش نهرها جارى است، منزل دهیم كه در آن زندگانى ابدى كنند،براى نیكوكارانِ عامل آنجا پاداش نیكویى است. آنان كه صبر و شكیبایى پیشه كردند و بر پروردگارشان توکّل می‌‌کنند.\r\n\r\n{وَ جَزاهُمْ بِما صَبَرُوا جَنَّة وَ حَریراً} (انسان: 12)\r\n\r\nو در پاداش آنکه صبر کردند، به ایشان باغ بهشت و لباس حریر داد.\r\n\r\nدرباره پاداش صابران از پیشوایان معصوم نیز سخنان فراوانی به دست ما رسیده است.[1]\r\n\r\nمهم‌‌ترین نکته قابل توجه درباره پاداش صابران این است که از منظر قرآن کریم، صبر\r\n\r\n\r\n\r\n[1]. ر.ک: کلینی، کافی، ج 2، ص 255 و 257؛ اسکافی، التمحیص، ص 35.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81028","order":"164","text":"تنها بهانه‌‌ای است که خداوند متعال در برابر آن، وعده پاداش بی‌‌حساب داده است.[1] در این باره می‌‌فرماید: {إِنَّما یوَفَّى الصَّابِرُونَ أَجْرَهُمْ بِغَیرِ حِسابٍ} ؛ (زمر: 10)  «البته صابران بدون حساب پاداش داده خواهند شد». امام حسن مجتبی(ع) در این باره از رسول مکرم اسلام(ص) روایت می‌‌کند:\r\n\r\nیُؤتیَ بِاَهْلِ الْبَلَاءِ یَوْمَ الْقِیامَةِ فَلَا یُرْفَعُ لَهُمْ دِیوَانٌ وَ لَایُنْصَبُ لَهُمْ مِیزَانٌ یُصَبُّ عَلَیْهِمُ الْاَجْرُ صَبّاً.[2]\r\n\r\nروز قیامت اهل بلا را می‌‌آورند، ولی برای ایشان نه دفتری باز می‌‌شود، نه میزانی به پا؛ بلکه پاداش بر ایشان می‌‌بارد.\r\n\r\nبرخی از مفسران معتقدند منظور از اجر بی‌‌حساب، تفضل و پاداش اضافه است؛[3] ولی بسیاری دیگر گفته‌‌اند منظور این است که صابران در قیامت مورد حسابرسی قرار نمی‌‌گیرند[4] و پاداش آنها چنان فراوان است که در محدوده حساب و عدد نمی‌‌گنجد.[5] روایات، قول دوم را تأیید می‌‌‌‌کنند.\r\n\r\n\r\n\r\n[1]. غزالی، احیاء علوم الدین، ج 4، ص 80.\r\n\r\n[2]. نوری، مستدرک، ج 2، ص 425؛ هیثمی، مجمع الزوائد، ج 2، ص305.\r\n\r\n[3]. فخر رازی، مفاتیح الغیب، ج13، ص254.\r\n\r\n[4]. همان، ص255؛ فیض کاشانی، صافی، ج 4، ص 317.\r\n\r\n[5]. فخر رازی، مفاتیح الغیب، ج13، ص255؛ طباطبایی، المیزان، ج 17، ص 245.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81029","order":"165","text":"خلاصه\r\n\r\n1. صبر در سه حوزه دارای آثار است: «محیط نفس انسان، در زندگی دنیوی انسان و در زندگی اخروی او».\r\n\r\n2. در محیط نفس، موجب حاکمیت عقل می‌‌شود و انسان را به مقام آدمیت می‌‌رساند، نیروی حق‌‌یابی انسان را تقویت می‌‌کند و موجب هدایت انسان می‌‌شود و نفس را به صفات فضیلت می‌‌آراید و صفات ناپسند را از وجود انسان می‌‌راند.\r\n\r\n3. در زندگی فردی دنیا موجب پیروزی، پیشرفت و محبوبیت انسان می‌‌شود و در زندگی جمعی، ثبات اجتماعی و امنیت به بار می‌‌آورد.\r\n\r\n4. در زندگی اخروی، موجب پاداش بی‌‌حساب الاهی می‌‌شود.\r\n\r\n\r\nپرسش\r\n\r\n1. انسان در چه صورتی انسان می‌‌ماند؟\r\n\r\n2. چرا انسان بدون صبر، در زندگی پیشرفت نمی‌‌کند؟\r\n\r\n3. آیه کریمه {وَ لا تَنازَعُوا فَتَفْشَلُوا} به کدام کارکرد صبر اشاره دارد؟\r\n\r\n4. منظور از اجر بی‌‌حساب برای صابران چیست؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81030","order":"166","text":"درس 20: راهکارهای کسب و توسعه صبر\r\n\r\nاز فراگیر انتظار می‌‌رود در پایان این درس بتواند:\r\n\r\n1. راهکارهای علمی و عملی تحصیل و تحکیم صبر را از ادله قرآنی و روایی استنباط کند.\r\n\r\n2. کیفیت تأثیر راهکارهای تحکیم صبر را در تحقق و توسعه آن تبیین کند.\r\n\r\nدانستیم که صبر، یکی از زیباترین صفت‌‌هایی است که روح انسان می‌‌تواند به دست آورد. ازاین‌‌رو دانشمندان اخلاق، برای دستیابی به این صفت الاهی و درمان بیماری خطرساز و خطرناک بی‌‌تابی، درصدد چاره برآمده، دارویی مرکب از علم و عمل توصیه کرده‌‌اند. در این درس، با راهکارهای علمی و عملی کسب و توسعه فضیلت صبر آشنا می‌‌شویم.\r\n\r\nاین داروی مرکب را باید در دو ناحیه روح به کار برد: یکی در سست کردن و از بین بردن هواهای نفسانی و دیگر در تقویت انگیزه‌‌های دینی که مرتبط با عقل عملی انسان است؛ تا جایی که عقل، حاکم بر مملکت وجود شود.\r\n\r\n\r\n1. تضعیف هوا و هوس\r\n\r\nتضعیف هوا و هوس از سه راه ممکن است: «مبارزه با علت، مبارزه با محرک‌‌ها و تأمین خواسته نفس از راه مجاز». ما این روند درمان را با مثالی از قوه شهوت توضیح می‌‌دهیم.\r\n\r\nالف) مبارزه با علت\r\n\r\nهر یک از هوس‌‌های ما علتی در نفس ما دارند. اولین راه مبارزه با هواها، تضعیف علت‌‌هاست. کم‌‌خوردن برای مبارزه با شهوت جنسی، کسب معرفت برای مبارزه با هوس‌‌های زبان، خودشناسی برای مبارزه با جاه‌‌طلبی و دنیادوستی و ... این راه مبارزه، با","description":"","index":"29728","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81031","order":"167","text":"اینکه بسیار کارآمد و مؤثر است، در برخی موارد ممکن است به ناکارآمدی غریزه‌‌‌‌ای منتهی شود.[1]\r\n\r\nب) دوری از محرک‌‌ها\r\n\r\nهوس‌‌ها با آنکه ریشه در نفسانیات ما دارند، بدون محرک برانگیخته نمی‌‌شوند. شهوت جنسی با نگاه کردن به صحنه‌‌های مهیج، شهوت زبان با تحریک دوستان در نشست‌‌های جمعی، شهوت شکم با حضور بر سفره‌‌های رنگین، هوس جاه و مقام و مال غیرضروری با چشم دوختن به موقعیت اربابان دنیا و... تحریک می‌‌شود. امام صادق(ع) درباره تأثیر نگاه بر هوس‌‌های جنسی می‌‌فرماید:\r\n\r\nالنَّظَرُ سَهْمٌ مِنْ سِهَامِ إِبْلِیسَ مَسْمُومٌ وَ كَمْ مِنْ نَظْرَةٍ أَوْرَثَتْ حَسْرَةً طَوِیلَة.[2]\r\n\r\nنگاه کردن یکی از تیرهای زهرآلود شیطان است؛ چه بسا نگاه‌‌‌‌های کوتاهی که حسرت طولانی در پی دارند. بنابراین یکی از راه‌‌های مبارزه با هواهای نفسانی، دوری از محرک‌‌های آنهاست.[3]\r\n\r\nج) تأمین خواسته نفس از راه مجاز\r\n\r\nدرگیری پیوسته با خویشتن برای کنترل هوس‌‌ها، فرصت بسیاری از فعالیت‌‌های مفید را از انسان می‌‌گیرد و شاید در عمل، برای همگان ممکن نباشد همیشه به خواسته‌‌های نفس پاسخ منفی دهند. از طرفی، هر چیزی که انسان بدان محتاج است و نفس هوای آن را دارد، به اندازه ‌‌‌‌نیاز از طریق شرع مقدس برای انسان تجویز شده است. بنابراین آسان‌‌ترین راه تضعیف هوا این است که با مصداق مباحی از آنچه نفس می‌‌خواهد، بهانه او را برید. این درمان، درگیری نفسانی را خاتمه می‌‌دهد و برای اکثر مردم سودمندتر است.\r\n\r\n2. تقویت انگیزه‌‌های دینی\r\n\r\nالف) راه علمی\r\n\r\nدر این شیوه درمان، کافی است انسان به حقایقی که او را احاطه کرده است، توجه کند. \r\n\r\n\r\n\r\n[1]. فیض کاشانی، محجه‌‌‌البیضاء، ج7، ص132.\r\n\r\n[2]. کلینی، کافی، ج 4، ص 180.\r\n\r\n[3]. ر.ک: فیض کاشانی، محجه‌‌‌البیضاء، ج 7، ص 132.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81032","order":"168","text":"ماهیت و فواید صبر را بشناسد، رابطه صبر را با انسان و سهم آن را در ایجاد رابطه خود با خدا و انسان‌‌‌‌های کمال یافته بداند و از تفاوت بین صبر و ناشکیبی آگاه شود. ما برخی از این ویژگی‌‌ها را در گفتار پیشین فرا گرفتیم. در این گفتار نیز برخی دیگر را یادآور می‌‌شویم؛ از جمله:\r\n\r\nیک _ صبر زیربنای صفات نیک\r\n\r\nتمام صفات‌‌ زیبای معنوی، مثل توکل، شکر، جهاد، یقین، تقوا و راستی، با صبر در ارتباط است. پس اگر صبر نباشد، انسان الاهی نمی‌‌شود. قرآن کریم می‌‌فرماید:\r\n\r\n{الصَّابِرِینَ وَالصَّادِقِینَ وَالْقَانِتِینَ وَالْمُنفِقِینَ وَالْمُسْتَغْفِرِینَ بِالْأَسْحَارِ} (آل عمران: 17)\r\n\r\nهمان‌‌ها که [در برابر مشکلات و در مسیر اطاعت و ترک گناه] استقامت می‌‌ورزند، راستگو هستند [در برابر خدا] خاضعند و [در راه او] انفاق می‌‌‌‌کنند و در سحرگاهان از خدا پوزش می‌‌‌‌طلبند.\r\n\r\nدر این آیه کریمه، صبر به عنوان سنگ بنای تمام مراتب معنوی پس از خود تلقی شده است؛ به این معنا که هیچ یک از آنها جز با صبر و شکیبایی به دست نمی‌‌آید.\r\n\r\nدو _ همراهی خدا\r\n\r\nصبر موجب همراهی خداوند است. قرآن کریم می‌‌‌‌فرماید: {وَ اصبِروا اِنَّ اللهَ مَعَ الصابرین}؛[1] (انفال: 46)«و شکیبایی کنید که خدا با اهل شکیبایی است». خداوند متعال، به دلیل احاطه قیّومی بر ماسوا، با همه موجودات همراه است و هر موجودی از همراهی خدا محروم شود، نابود می‌‌شود. بنابراین تأکید بر همراهی خدا در یک مورد خاص و شخص یا گروهی خاص، می‌‌‌‌تواند معنای ویژه‌‌‌‌ای داشته باشد. این معنای ویژه ممکن است امدادهای ویژه‌‌ای باشد که نصیب صابران می‌‌شود و ممکن است قرب معنوی صابران با خدا باشد؛ ولی برای بیان شدت ارتباط، از نسبت معکوس استفاده کرده است که شیوه ای شناخته شده برای مبالغه و بیان اشتداد نسبت است.\r\n\r\n\r\n\r\n[1].  این تعبیر در سوره بقره، آیه 153 و مشابه آن در سوره انفال، آیه 66 به کار رفته است.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81033","order":"169","text":"سه _ آسان‌‌تر از عذاب\r\n\r\nبی‌‌تردید صبر بر طاعت، آسان‌‌تر از صبر بر عذاب و صرف نظر از لذت‌‌های نفسانی، آسان‌‌تر از محرومیت از بهشت و رضوان خداست. امیرالمؤمنین(ع) می‌‌فرماید: «إِنَّا وَجَدْنَا الصَّبْرَ عَلَى طَاعَةِ اللَّهِ أَیسَرَ مِنَ الصَّبْرِ عَلَى عَذَابِ اللَّهِ عَزَّ وَ جَل‌‌»؛[1] «ما صبر بر طاعت را آسان‌‌تر از صبر بر عذاب الاهی یافتیم». همچنین می‌‌فرماید: «کلُّ نعیم دونَ‌‌ الجنة حقیر و کلُّ بلاءٍ دونَ النّار یسیر»؛[2] «هر نعمتی جز بهشت، کوچک است و هر بلایی غیر از آتش جهنم، سبک است»؛ یعنی اگر انسان در برابر تمام نعمت‌‌های دنیایی از بهشت محروم شود، باز هم مغبون است؛ زیرا نعمت‌‌ آخرت جاودانی و با لذایذ و بهره‌‌های دنیوی غیرقابل مقایسه است. انسان اگر در ازای رهایی از آتش جهنم تمام مشکلات دنیا را در طول زندگی خود تحمل کند، زیان نکرده است.\r\n\r\nچهار _ همرنگی با بندگان شایسته\r\n\r\nصبر، روش مردان خدا، یعنی انبیا و اولیاست. پیامبران الاهی برترین نمونه‌‌های صبر و شکیبایی در طول تاریخ بشریت‌‌اند. قرآن کریم بسیاری از پیامبران را به خاطر صبرشان ستوده است؛ از جمله می‌‌فرماید: {وَ إِسْمَاعِیلَ وَ إِدْرِیسَ وَ ذَا الْكِفْلِ كُلٌّ مِنْ الصَّابِرِینَ} (انبیاء 85)؛ «و اسماعیل و ادریس و ذاالکفل همه از صابران بودند».\r\n\r\nامام رضا(ع) می‌‌فرماید: «مؤمن، مؤمن نیست؛ مگر اینکه در او سه ویژگی باشد: یکی روش پروردگار و یکی روش پیامبر اکرم(ص) و دیگری روش ولیّ خدا... روش ولی خدا، صبر بر مشکلات و گرفتاری‌‌هاست».[3]\r\n\r\nانسانی که دارای فطرت سالم باشد و با گناه فراوان، حقیقت انسانی خود را از دست نداده باشد، برای همسویی و همرنگی با انسان‌‌های نیک و فرزانه، تلاش می‌‌‌‌کند و هنگامی که بداند شکیبایی یکی از ویژگی‌‌های ایشان است، خود به صبر و شکیبایی مشتاق می‌‌شود.\r\n\r\n\r\n\r\n[1]. صدوق، امالی، ص 109.\r\n\r\n[2]. ورام بن ابی‌‌‌فراس، مجموعه ورام، ج 1، ص 66.\r\n\r\n[3]. کلینی، کافی، ج 2، ص 241.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81034","order":"170","text":"پنج _ سود کامل\r\n\r\nبی‌‌تابی، موجب خسارت دنیا و آخرت و در مقابل، صبر منشأ آثار و فوایدی است که غالباً از راه دیگری دست‌‌یافتنی نیستند. امیرالمؤمنین(ع) می‌‌فرماید: «الْجَزَعُ عِنْدَ الْبَلَاءِ تَمَامُ الْمِحْنَة»؛[1] «بی‌‌تابی در مصیبت، مصیبت کامل است». همچنین می‌‌فرماید: «صَبْرُكَ عَلَى الْمُصِیبَةِ یخَفَّفُ الرَّزِیةَ وَ یجْزِلُ الْمَثُوبَة»؛[2] «صبر بر بلا، مصیبت را سبک و پاداش را زیاد می‌‌کند».\r\n\r\nاگر انسان این حقایق را بداند و به آنها توجّه داشته باشد، انگیزه‌‌اش برای صبوری قوی و صبر، با همه تلخی در کام جانش شیرین می‌‌شود.\r\n\r\nب) راه عملی\r\n\r\nراه عملی تقویت انگیزه دین و دستیابی به مقام صبر، تمرین است؛ تمرینِ مبارزه با هوا. انسان باید نخست در مواردی که دل کندن از آنها آسان‌‌تر است، با نفس خویش مخالفت ورزد تا شیرینی پیروزی بر نفس را در کام جان خود تجربه کند و برای مبارزه در میدان‌‌های سخت‌‌تر آماده شود. در این راهکار، نفس همانند کودکی فرض می‌‌شود که با تمرین فنون برای شرکت در نبردهای بزرگ آماده شود. در این گونه تمرینات، مربی آگاه، کاری را پیشنهاد می‌‌کند که می‌‌‌‌داند شاگردش در آن موفق می‌‌شود. تا بدین وسیله لذت پیروزی را بچشد و نسبت به حریف جرئت پیدا کند.[3] مستفاد از آیات این است که این تمرین عملی، در دو مرحله صورت می‌‌گیرد:\r\n\r\nیک _ انجام کارهای غیر عادی\r\n\r\nمرحله اول این است که انسان در حالت اختیار، گاهی روش مألوف زندگی را رها کند و خود را به تحمل اموری وادارد که به آنها عادت ندارد. امیرالمؤمنین(ع) می‌‌فرماید: «لَا یتَحَقَّقُ الصَّبْرُ إِلَّا بِمُقَاسَاةِ ضِدِّ الْمَأْلُوف»؛[4] «جز با تحمل روش نا آشنا صبر محقق نمی‌‌شود». بدیهی است که کارهای غیر عادی نباید از دایره جواز شرعی خارج باشند.\r\n\r\n\r\n\r\n[1]. شعیری، جامع الاخبار، ص 113.\r\n\r\n[2]. آمدی، غررالحکم، ص 282.\r\n\r\n[3]. فیض کاشانی، محجةالبیضاء، ج7، ص 4 _ 133.\r\n\r\n[4]. آمدی، غررالحکم، ج 6، ص 424.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81035","order":"171","text":"دو _ تظاهر یا تصبُّر\r\n\r\nانسان در مسیر تکاملی خود، برای دستیابی به هر یک از ملکات حسنه، ناگزیر از پیمودن مسیر کامل رسیدن به آن فضیلت است؛ به این معنا که در آغاز، با دشواری و تکلف، آن صفت انسانی را بر خویشتن هموار کند؛ به عبارت دیگر، ظاهر خود را مانند کسانی بیاراید که آن صفت را دارند و به قدری این تظاهر را در موارد گوناگون تکرار کند که از تکلف بی‌‌نیاز، و مخالفت نفس برای او آسان شود و سرانجام به حالتی دست یابد که نفس در برابر فرامین عقل و شرع مقاومت نکند و برای نگهداری او در حدود الاهی نیازی به مبارزه نباشد.\r\n\r\nکسی که در حال تمرین صبر است، تظاهر به صبر می‌‌کند؛ ولی نفسش رام نیست. بلکه همانند مجرمی سرکش است که در بندش کشیده‌‌اند و چون لحظه‌‌ای از او غافل شوی، بند برمی‌‌دارد، مجرمانه می‌‌گریزد و به جنایات خود ادامه می‌‌دهد. ازاین‌‌رو پیوسته در زحمت و به مراقبت نفس مبتلاست. اما آن که از این مرحله گذشته و نفسش را مطیع و فرمانبردار کرده، نیازی به این مراقبت پیوسته ندارد؛ چون نفسش خواهشی فراتر از حدود عقل و شرع ندارد. این حالت، که به آن تصبّر گفته می‌‌شود، هر چند دشوار، ولی ارزشمند است. تصبّر مرحله‌‌ای سازنده است که انسان را به مقام صبر می‌‌رساند و یکی از منازل ترقی انسان به سوی معنویت، و گام اساسی برای دستیابی به ملکه نفسانی زیبای صبر است. ازاین‌‌رو برترین نوع صبر و خویشتنداری،. امیرالمؤمنین(ع) می‌‌فرماید: «اَفْضَلُ الصَّبْرِ التّصَبُّرُ»؛ «بر‌‌ترین صبر، تصبر است». همچنین می‌‌‌‌فرماید: «عَوِّدْ نَفْسَکَ التّصَبُّر»؛[1] «نفست را به تصبّر عادت بده».\r\n\r\nفایده تصبّر آن است که اگر انسان با اعتقاد راسخ به نصرت الاهی و ایمان به پیروزی نهایی بر شیوه تصبر، که همان تقوای الاهی و پروای از خداست، مداومت ورزد، امداد الاهی از راه می‌‌رسد، صبر آسان می‌‌شود و دیگر زحمت و مشقتی وجود نخواهد داشت؛ چنان که خداوند سبحان می‌‌فرماید:\r\n\r\n{فَأَمَّا مَنْ أَعْطَى وَاتَّقَى وَصَدَّقَ بِالْحُسْنَى فَسَنُیسِّرُهُ لِلْیسْرَى} (لیل: 5-7)\r\n\r\nاما آن كه ‌‌‌‌‌‌‌‌حق خدا را داد و پروا داشت و ‌‌‌‌پاداش نیكوتر را تصدیق كرد (قیامت را باور کرد)،\r\n\r\n\r\n\r\n[1]. ابن شعبه، تحف العقول، ص 69.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81036","order":"172","text":" به زودى راه آسانى پیش پاى او خواهیم گذاشت.\r\n\r\nرسول خدا(ص) نیز می‌‌‌‌فرماید «مَن یَتَصَبَّر یُصَبِّرُهُ الله»؛[1] «هرکس اظهار صبر کند، خدا صبرش می‌‌دهد».\r\n\r\n\r\nخلاصه\r\n\r\n1. صبر با علم و عمل به دست می‌‌آید. این دو را باید در تضعیف هوا و هوس و تقویت انگیزه‌‌های دینی به کار برد.\r\n\r\n2. تضعیف هوای نفس از این راه ممکن می‌‌شود که با علت هوا و هوس مبارزه، از محرک‌‌های غضب و شهوت دوری، و خواسته‌‌های نفس را از راه مجاز تأمین کنی.\r\n\r\n3. انگیزه‌‌های دینی از راه علمی به این صورت تقویت می‌‌شود که انسان به این مهم توجه کند که صبر زیربنای صفات نیک و موجب همراهی خدا با انسان است و از عذاب الاهی آسان‌‌تر است و صابر با بندگان شایسته خدا همراه است. صبر فوایدی دارد که از راه دیگری دست‌‌یافتنی نیست.\r\n\r\n4. تقویت انگیزه‌‌های دینی از راه عملی به این است که انسان گاهی روش مألوف زندگی را رها کرده، خود را به تحمل اموری که عادت ندارد، وادار کند و در مقاماتی که به صبر محتاج است، صبر را بر خود تحمیل کند.\r\n\r\n\r\nپرسش\r\n\r\n1. مبارزه با هوا و هوس از چه جهتی به تحصیل صبر کمک می‌‌کند؟\r\n\r\n2. تأمین خواسته‌‌های نفس به چه صورتی انسان را در تحصیل و توسعه صبر یاری می‌‌کند؟\r\n\r\n3. همراهی خداوند با صابران به چه معنایی می‌‌تواند باشد؟\r\n\r\n4. تحمل کارهای غیر عادی به چه صورتی انسان را در تحصیل صبر کمک می‌‌کند؟\r\n\r\n\r\n\r\n[1]. ابن حنبل، مسند، ج 3، ص 12.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81037","order":"173","text":"فصل چهارم:  بّر و احسان\r\n","description":"","index":"29729","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81038","order":"174","text":"درس 21: مفهوم‌‌شناسی احسان\r\n\r\nاز فراگیر انتظار می‌‌رود در پایان این درس بتواند:\r\n\r\n1. مفهوم دو واژه بر و احسان را در لغت و اصطلاح علم اخلاق تبیین کند.\r\n\r\n2. نسبت این همانی بر و احسان را در اصطلاح علم اخلاق، با استناد به استعمالات قرآنی، استدلال کند.\r\n\r\nدو واژه برّ و احسان به فراوانی در قرآن و احادیث، در کنار هم، به کار رفته‌‌اند؛ تا آنجا که در نظر آشنایان با ادبیات دینی مترادف هستند. دریافت صحت و سقم این مطلب و حدود مفهوم مشترک این دو اصطلاح به عنوان یک فضیلت، نیازمند بررسی کاربردهای قرآنی و روایی آنهاست. ما در این درس، مفهوم لغوی و اصطلاحی این دو و نسبت بین آنها را با این شیوه بررسی می‌‌کنیم.","description":"","index":"29730","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81039","order":"175","text":"1. مفهوم لغوی\r\n\r\nالف) مفهوم لغوی برّ\r\n\r\nبِرّ، بر وزن فِعل، مصدر و هم اسمِ مصدر[1] از ماده (ب‌‌. ر. ‌‌ر) در لغت به معنای صدق و اطاعت،[2]نیکی[3] و رسیدگی و ارتباط (در مقابل عقوق و قطع رابطه)[4] است. درباره معنای اصلی این واژه، که سایر معانی از آن ناشی شده، میان اهل لغت گفت‌‌وگوی زیادی اتفاق افتاده، بنا به نظر برخی از محققانِ این حوزه، معنای اصلی این کلمه کار نیک در برابر دیگری است. از آنجا که این معنا، به حسب اشخاص و موضوعات مختلف، مصادیق گوناگونی پیدا کرده است؛ مثلاً نیکی خدا به بندگان این است که به آنها نعمت دهد و از گناهانشان بگذرد؛ ولی نیکی بنده به خدا این است که فرمان برد و اطاعت کند. نیکی پدر به فرزند این است که او را خوب تربیت کند و نیازهایش را برآورد. درحالی‌‌که نیکی فرزند به والدین این است که به آنها خدمت و مهربانی کند و در برابرشان خاضع و متواضع باشد. نیکی در کلام این است که راست بگویی و مطابق حق؛ ولی در عبادت این است که با شرایط کامل عبادت کنی.[5]\r\n\r\nب) مفهوم لغوی احسان\r\n\r\nاحسان، مصدر باب افعال، از ماده حُسن است. حسن در لغت نقیض قُبح و به معنای زیبایی است.[6] بنابراین، احسان به معنای کار زیبا کردن یا کاری را به زیبایی کردن[7] است.\r\n\r\n\r\n\r\n[1]. فراهیدی، العین، ج 8، ص 259.\r\n\r\n[2]. ابن منظور، لسان العرب، ج 4، ص 52.\r\n\r\n[3]. جوهری، صحاح اللغة، ج 2، ص 588.\r\n\r\n[4]. زبیدی، تاج العروس، ج 6، ص 69.\r\n\r\n[5]. مصطفوی، التحقيق في كلمات القرآن الكريم، ج‏1، ص 249.\r\n\r\n[6]. جوهری، صحاح اللغة، ج 5، ص 2099.\r\n\r\n[7]. طباطبایی، المیزان، ج 2، ص 64.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81040","order":"176","text":"2. مفهوم اصطلاحی\r\n\r\nالف) مفهوم اصطلاحی بِرّ\r\n\r\nبرّ زیرمجموعه خیر است. خیر، مطلق نیکی کردن است؛ به طوری که حتی اگر از روی سهو اتفاق بیفتد، خیر نامیده می‌‌شود؛ ولی بِرّ به خیری گفته می‌‌شود که انسان با قصد، در حقِ دیگری انجام دهد؛[1] به همین دلیل قرآن کریم، این واژه را بر کارهای نیکی اطلاق کرده است که با قصد و اراده فاعل صورت می‌‌پذیرد؛ مثل تقوا،[2] اصلاح ذات البین،[3] ایمان به خدا و ‌‌معاد، پذیرش راه انبیا، چیره شدن بر غریزه مال‌‌دوستی و بخشیدن آن به نیازمندان، وفاداری به عهد و پیمان، صبر و شکیبایی در گرفتاری‌‌ها و شدائد زندگی و ایستادگی در میدان جهاد.[4] در برخی آیات نیز، که به معنای مطلق نیکی به کار رفته و بر مصداق معینی منطبق نشده، از سیاق سخن می‌‌توان فهمید که منظور از آن چیزی است که محصول انتخاب و تلاش انسان است.[5]\r\n\r\nب) مفهوم اصطلاحی احسان (اصطلاح اخلاقی)\r\n\r\nدر قرآن کریم، کلمه احسان در دو معنای خاص و عام به کار رفته است. در معنای خاص، احسان فضیلتی رفتاری است که در بستر روابط اجتماعی تحقق پیدا می‌‌کند، به همین دلیل ما آن را احسان اجتماعی می‌‌نامیم. احسان اجتماعی، از نظر جایگاه، ادامه‌‌دهنده نقش عدالت، و به معنای صرف نظر و گذشتن از حق خویش به نفع دیگری است. قرآن کریم می‌‌فرماید: { إِنَّ اللَّهَ یأْمُرُ بِالْعَدْلِ وَ الْإِحْسان} (نحل: 90)؛ «خدا به دادگرى و نیكوكارى فرمان مى‌‌دهد».\r\n\r\nولی در معنای عام، فضیلت جامعی است که در نفس انسان تحقق پیدا می‌‌کند و بسیاری از فضایل اخلاقی و رفتاری او را شامل می‌‌شود؛ فضائلی از قبیل صبر و تقوا[6]، \r\n\r\n\r\n\r\n[1]. عسکری، الفروق اللغویة، ص 95.\r\n\r\n[2]. بقره: 177 و 189.\r\n\r\n[3]. بقره: 224.\r\n\r\n[4]. بقره: 177.\r\n\r\n[5]. بقره: 44؛ آل‌‌‌عمران: 92؛ مائده: 2؛ مجادلة: 9.\r\n\r\n[6]. یوسف: 90؛ نحل: 127 و 128؛ حج: 37.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81041","order":"177","text":"تلاش در راه خدا،[1] صدق،[2] اصلاح و جبران گناهان به عنوان جزئی از توبه،[3] اقامه نماز،[4] پرداخت زکات،[5] ‌‌انفاق،[6] پیوسته در گشایش و تنگدستی،[7] شرکت در جهاد و همراهی رسول خدا،[8] شب‌‌زنده‌‌داری،[9] استغفار سحرگاهی،[10] کظم غیظ،[11] عفو،[12] صرف نظر و گذشت،[13] ایستادگی و استواری در میدان جهاد در راه خدا،[14] ایستادگی در راه عبادت خدا،[15] اعتراف و خضوع در برابر حق،[16]خوف و رجا از خدا،[17] یقین به آخرت،[18] ایمان متعالی،[19] همگی از مصادیق احسان‌‌اند. بنابراین، احسان همانند صبر و تقوا، یکی از فضایل جامع و عام اخلاقی است که بسیاری از فضایل رفتاری و اخلاقی را شامل می‌‌شود.\r\n\r\nاحسان در این کاربرد عبارت است از: اوج مقام عمل در انجام وظایف بندگی که از \r\n\r\n\r\n\r\n[1]. عنکبوت: 69.\r\n\r\n[2]. زمر: 33 و 34.\r\n\r\n[3]. بقره: 58.\r\n\r\n[4]. لقمان: 4.\r\n\r\n[5]. لقمان: 4.\r\n\r\n[6]. بقره: 195.\r\n\r\n[7]. آل‌‌‌عمران: 134.\r\n\r\n[8]. توبه: 120.\r\n\r\n[9]. ذاریات: 17.\r\n\r\n[10]. ذاریات: 18.\r\n\r\n[11]. آل‌‌‌عمران: 34.\r\n\r\n[12]. آل‌‌‌عمران: 134؛ مائده: 13.\r\n\r\n[13]. مائده: 13.\r\n\r\n[14]. آل‌‌‌عمران: 146_ 148.\r\n\r\n[15]. هود: 114 و 115.\r\n\r\n[16]. مائده: 82 _  85.\r\n\r\n[17]. اعراف: 56.\r\n\r\n[18]. لقمان: 4.\r\n\r\n[19]. مائده: 93.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81042","order":"178","text":"اوج ایمان به خدا ناشی می‌‌شود؛ به همین دلیل، برخی از اهل معرفت، با آمیختن جنبه‌‌های عملی و نظری برای تعریف احسان، مفهومی جامع تصویر کرده‌‌اند. به گزارش ابن حمزه فناری، قونوی در تعریف احسان نوشته است: «فعل ما ینبغی بما ینبغی كما ینبغی»؛[1] «انجام آنچه سزاواز است، با آنچه سزاوار است، چنان که سزاوار است».\r\n\r\n3. نسبت برّ و احسان\r\n\r\nملاحظه مفهوم برّ و احسان در لغت، برای اثبات نزدیکی و بلکه تطابق مفهومی و مصداقی این دو عنوان کافی است. افزون بر این، بررسی مفاهیمی که برّ و احسان در‌‌ آیات قرآن کریم بر آنها تطبیق داده شده، نسبت این همانی آنها را نشان می‌‌دهد. در ادامه به چند تطبیق اشاره می‌‌کنیم.\r\n\r\n_ ایمان\r\n\r\nیکی از مفاهیمی که برّ و احسان بر آن تطبیق شده، ایمان است. خداوند می‌‌فرماید: { وَ لَكِنَّ الْبِرَّ مَنْ آمَنَ بِاللَّهِ وَالْیوْمِ الْآخِرِ وَالْمَلَائِكَةِ وَالْكِتَابِ وَالنَّبِیینَ }؛ (بقره: 177) «برّ آن است كه كسى به خدا و روز بازپسین و فرشتگان و كتاب [آسمانى‌‌]‌‌ و پیامبران ایمان آورد». در این آیه کریمه، ایمان بدون هیچ واسطه‌‌ای بر برّ حمل شده است. در سوره لقمان، برای تعریف اهل احسان، مفهوم ایمان را استخدام کرده، می‌‌فرماید: {لِلْمُحْسِنِینَ الَّذِینَ … وَهُمْ بِالْآخِرَةِ هُمْ یوقِنُونَ}؛ (لقمان: 3و4) «براى نیكوكاران ‌‌[‌‌همان‌‌]‌‌ كسانى كه ... به آخرت یقین دارند».\r\n\r\n_ تقوا\r\n\r\nمفهوم دیگری که برّ و احسان بر آن تطبیق شده، تقوا است. خداوند می‌‌فرماید: {وَ لَكِنَّ الْبِرَّ مَنْ اتَّقَى } (بقره: 189) «برّ آن است كه كسى تقوا پیشه كند» و { وَلَكِنَّ الْبِرَّ مَنْ ... وَ أُوْلَئِكَ هُمْ الْمُتَّقُونَ }(بقره: 177) «برّ آن است كه ... و آنان همان پرهیزگارانند». در آیه نخست تقوا به طور مستقیم بر برّ حمل شده و طبق آیه دوم، یکی از ویژگی‌‌های اهل برّ مراعات تقواست. بر این اساس ‌‌می‌‌توان گفت برّ تعبیر دیگری از تقواست.\r\n\r\nقرآن کریم، در کنار این تبیین، در چند آیه پاداش صبر و تقوا را به احسان کنندگان داده است؛ چنان که می‌‌فرماید:{ إِنَّهُ مَنْ یتَّقِ وَیصْبِرْ فَإِنَّ اللَّهَ لَا یضِیعُ أَجْرَ الْمُحْسِنِینَ }(بقره: 177) ؛\r\n\r\n\r\n\r\n[1]. فنّاری، مصباح الانس، ص 20.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81043","order":"179","text":" «هر كه تقوا و صبر پیشه كند، خدا پاداش نیكوكاران را تباه نمى‌‌كند». این شیوه بیان، که در چند آیه به کار گرفته شده، به طور تضمنی دلالت می‌‌کند که احسان همان تقواست.\r\n\r\n_ صبر\r\n\r\nصبر نیز یکی از فضائلی است که قرآن کریم از طرفی پاداش آن را به احسان کنندگان می‌‌دهد[1] و با این اسلوب این همانی، صبر و احسان را بیان می‌‌کند و از طرفی دیگر، اقسام مختلف آن را بر بِرّ حمل می‌‌کند تا اتحاد آن دو را نشان دهد؛ چنان که می‌‌فرماید: { وَ لَكِنَّ الْبِرَّ ... وَ الصَّابِرِینَ فِی الْبَأْسَاءِ وَالضَّرَّاءِ وَحِینَ الْبَأْسِ } ؛ (بقره: 177) «برّ ... و کار کسانی است که در سختى و زیان، و به هنگام جنگ شكیبایند».\r\n\r\n_ نماز\r\n\r\nدر سوره بقره نماز را از مصادیق برّ شمرده، می‌‌فرماید: { وَ لَكِنَّ الْبِرَّ مَنْ ... وَأَقَامَ الصَّلَاةَ }(بقره: 177) ؛ «برّ آن است که ... و آنان که نماز بر پا می‌‌دارند». در سوره لقمان، اقامه نماز را در تعریف احسان به کار برده، می‌‌فرماید: { لِلْمُحْسِنِینَ الَّذِینَ یقِیمُونَ الصَّلَاةَ }(لقمان: 3و4) ؛ «احسان کنندگان، همانان که ... و نماز بر پای می‌‌دارند».\r\n\r\n_ انفاق\r\n\r\nانفاق نیز از مفاهیمی است که هم با برّ انطباق دارد و هم با احسان. انطباق برّ با انفاق را از دو آیه استفاده می‌‌کنیم: نخست این آیه که انفاق را بر برّ حمل کرده است:\r\n\r\n{ وَ لَكِنَّ الْبِرَّ ... وَ آتَى الْمَالَ عَلَى حُبِّهِ ذَوِی الْقُرْبَى وَ الْیتَامَى وَ الْمَسَاكِینَ وَ ابْنَ السَّبِیلِ وَ السَّائِلِینَ وَ فِی الرِّقَابِ } (بقره: 177)\r\n\r\nبرّ آن است که ...و مال خود‌‌ را با آنکه دوستش دارد، به خویشاوندان و یتیمان و بینوایان و در راه ماندگان و درخواست کنندگان و در راه آزاد كردن‌‌‌‌ بندگان بدهد.\r\n\r\nدیگر آیه‌‌ای که راه رسیدن به مقام برّ را در انفاق منحصر کرده است: { لَنْ تَنَالُوا الْبِرَّ حَتَّى تُنْفِقُوا مِمَّا تُحِبُّونَ } (آل عمران: 92) ؛ «هرگز به برّ نخواهید رسید تا از آنچه دوست دارید، انفاق كنید».\r\n\r\n\r\n\r\n[1]. ر.ک: یوسف: 90؛ نحل: 127 و 128؛ حج: 37.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81044","order":"180","text":"انطباق احسان با انفاق، نیز از دو دسته آیات استفاده می‌‌شود؛ دسته اول همان آیات سوره لقمان است که انفاق را در تعریف محسنین آورده می‌‌فرماید: {ولِلْمُحْسِنِینَ الَّذِینَ ... وَ یؤْتُونَ الزَّكَاةَ } ؛ (لقمان: 3و4) «احسان کنندگان همانان که ... و زکات می‌‌دهند» و دسته دوم آیاتی که پاداش انفاق را به احسان کنندگان می‌‌دهند. می‌‌فرماید:\r\n\r\n{ وَ أَنفِقُوا فِی سَبِیلِ اللَّهِ وَ لَا تُلْقُوا بِأَیدِیكُمْ إِلَى التَّهْلُكَةِ وَ أَحْسِنُوا إِنَّ اللَّهَ یحِبُّ الْمُحْسِنِینَ } (بقره: 195)\r\n\r\nو در راه خدا انفاق كنید و خود را با دست خود به هلاكت میفكنید و نیكى كنید كه خدا نیكوكاران را دوست مى‌‌دارد.\r\n\r\n{ الَّذِینَ ینْفِقُونَ فِی السَّرَّاءِ وَ الضَّرَّاءِ ... وَ اللَّهُ یحِبُّ الْمُحْسِنِینَ }(آل عمران: 134)\r\n\r\nهمانان كه در گشایش و تنگى انفاق مى‌‌كنند و ... و خداوند نیكوكاران را دوست دارد.\r\n\r\nاگر انفاق با احسان یکی نباشد، این جابه‌‌جایی در پاداش منطقی به نظر نمی‌‌آید.\r\n\r\n_ جهاد در راه خدا\r\n\r\nایستادگی در جهاد مصداق برّ شناخته شده است. می‌‌فرماید: { وَ لَكِنَّ الْبِرَّ مَنْ... وَ الصَّابِرِینَ ...حِینَ الْبَأْسِ }(بقره: 177) ؛ «برّ آن است که ... و آنان که هنگام ... نَبرد شکیبا و استوارند». در سوره توبه پاداش جهاد به محسنین داده شده، می‌‌فرماید:\r\n\r\n{ وَ لَا یطَئُونَ مَوْطِئًا یغِیظُ الْكُفَّارَ وَ لَا ینَالُونَ مِنْ عَدُوٍّ نَیلًا إِلَّا كُتِبَ لَهُمْ بِهِ عَمَلٌ صَالِحٌ إِنَّ اللَّهَ لَا یضِیعُ أَجْرَ الْمُحْسِنِینَ } ؛ (توبه: 120)\r\n\r\nو در هیچ مكانى كه كافران را به خشم مى‌‌آورد، قدم نمى‌‌گذارند و از دشمن غنیمتى نمی‌‌ستانند، مگر اینكه به سبب آن، عمل صالحى براى آنان نوشته مى‌‌شود؛ زیرا خدا پاداش محسنین را ضایع نمى‌‌كند.\r\n\r\nاز آنچه گذشت، استفاده می‌‌شود که برّ و احسان در حقیقت دو نام برای یک فضیلت‌‌اند. فضیلتی عام و فراگیر که بسیاری از اعمال و صفات نیک ما را در بر می‌‌گیرد.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81045","order":"181","text":"خلاصه\r\n\r\n1. معنای اصلی برّ، نیکی کردن با دیگران و احسان به معنای کارِ زیبا کردن است.\r\n\r\n2. در اصطلاح، بِرّ به خیری گفته می‌‌شود که انسان با قصد، در حقِ دیگری انجام دهد؛ قرآن کریم نیز این واژه را بر کارهای نیکی اطلاق کرده است که با قصد و اراده فاعل صورت می‌‌پذیرند.\r\n\r\n3. احسان در اصطلاح اخلاقی، یکی از فضایل جامع و عام اخلاقی است که همانند صبر و تقوا بسیاری از فضایل اخلاقی و رفتاری انسان را شامل می‌‌شود.\r\n\r\n4. برّ و احسان، از نظر مفهوم و مصداق یکی هستند. قرآن کریم این دو عنوان را بر ایمان، تقوا، صبر، نماز، انفاق و جهاد در راه خدا اطلاق کرده است.\r\n\r\n\r\nپرسش\r\n\r\n1. معنای لغوی و اصطلاحی برّ را بیان کنید.\r\n\r\n2. تفاوت مفهوم خیر و برّ چیست؟\r\n\r\n3. معنای خاص احسان در قرآن چیست؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81046","order":"182","text":"درس 22: مراتب و کارکرد احسان\r\n\r\nاز فراگیر انتظار می‌‌رود در پایان این درس بتواند:\r\n\r\n1. ضمن تفکیک اصطلاحات مختلف احسان، مراتب هر یک را تبیین کند.\r\n\r\n2. کارکردهای احسان را از آیات و روایات استنباط کرده، از هر یک تصویر معقول و واضحی ارائه کند.\r\n\r\nچنان که دیدیم، برّ و احسان (به معنای عام) از نظر مفهوم و مصداق با هم یکی هستند و دانستیم که احسان دارای اصطلاحات متعددی است؛ هر یک از اصطلاحات ممکن است خود دارای مراتبی باشند. ما در ادامه درباره مراتب احسان در اصطلاح اجتماعی و نفسانی سخن می‌‌گوییم.\r\n\r\n\r\n1. مراتب احسان\r\n\r\nالف) مراتب احسان اجتماعی (خاص)\r\n\r\nاحسان به این معنا دارای دو مرتبه است:\r\n\r\nمرتبه اول: احسان بی‌‌سابقه\r\n\r\nمنظور از سابقه در این عنوان، سابقه بدی است. احسان در حق کسی که با ما بدی نکرده، احسان بی‌‌سابقه و اولین مرتبه احسان است که پس از تحقق عدالت قرار دارد. در این مرتبه، انسان از حق خود به نفع کسی که در حق او بدی نکرده، صرف نظر می‌‌کند.\r\n\r\nمرتبه دوم: احسان با سابقه\r\n\r\nمرتبه عالی احسان در این نگاه این است که از حق خود به نفع کسی بگذری که با تو ","description":"","index":"29731","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81047","order":"183","text":"بدی کرده است.[1]\r\n\r\nمفسران این ترتیب را به حدیثی از رسول خدا(ص) مستند می‌‌کنند که ابن ابی‌‌حاتم رازی (م. 227ق.) در تفسیر خود نقل کرده است. طبق این نقل، حضرت فرموده است:\r\n\r\nإنما الإحسان أن تُحسِنَ إلى مَن أساءَ إلیكَ لَیسَ الإحسانُ أن تُحسِنَ إلى مَن أحسنَ إلیكَ.[2]\r\n\r\nاحسان ‌‌آن است که با کسی کنی که با تو بد کرده. احسان آن نیست که با کسی می‌‌کنی که با تو احسان کرده است.\r\n\r\nدر منابع شیعی نیز از آن حضرت نقل شده است:\r\n\r\nأَلَا أُخْبِرُكُمْ بِخَیرِ خَلَائِقِ الدُّنْیا وَ الْآخِرَةِ الْعَفْوُ عَمَّنْ ظَلَمَكَ وَ تَصِلُ مَنْ قَطَعَكَ وَ الْإِحْسَانُ إِلَى مَنْ أَسَاءَ إِلَیكَ وَ إِعْطَاءُ مَنْ حَرَمَكَ.[3]\r\n\r\nمی‌‌خواهید شما را از بهترین اخلاق دنیا و آخرت با خبر کنم؟ بخشیدن آن که بر تو ستم کرده، ارتباط با آن که از تو بریده، احسان با آن که با تو بدی کرده و دادن به آن که محرومت کرده است.\r\n\r\nب) مراتب احسان نفسانی\r\n\r\nیک _ احسان جزئی\r\n\r\nاحسان نفسانی فضیلتی است که در فرایندی تدریجی، آرایه نفس انسان می‌‌شود. بدیهی است کمال این فرایند، فراچنگ همگان نمی‌‌آید و جز انبیا کسی به این مقام بلند پا نمی‌‌گذارد. بنابراین پیروان انبیا و عموم اهل ایمان، هر کدام به حسب کمالات خود، در این مسیر راه طی کرده، در مقامات مختلف آن می‌‌نشینند. ولی هیچ کدام به مرتبه نهایی آن نمی‌‌رسند. همه این مراتب را به دلیل آنکه از مرتبه نهایی فروترند، احسان جزئی نامیدیم.\r\n\r\n\r\n\r\n[1]. آلوسی، روح المعانی، ج 14، ص 217.\r\n\r\n[2]. رازی، تفسیر ابن ابی‌‌‌حاتم، ج 9، ص 308.\r\n\r\n[3]. کلینی، کافی، ج 2، ص 107.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81048","order":"184","text":"دو _ احسان مطلق\r\n\r\nمنظور از احسان مطلق این است که انسان کاری جز در حیطه احسان انجام ندهد و کارهای او مصداقی از احسان باشد؛ یعنی در هر بابی بهترین گزینه را انتخاب کند و آن را به بهترین صورت ممکن انجام دهد. در تعدادی از آیات، احسان به طور مطلق و بدون تطبیق بر فعل مخصوصی، استعمال شده، می‌‌فرماید: { وَ لَمَّا بَلَغَ أَشُدَّهُ آتَیناهُ حُكْماً وَ عِلْماً وَ كَذلِكَ نَجْزِی الْمُحْسِنین } (یوسف: 22، قصص: 14)؛[1] «و چون به حد رشد رسید، او را حكمت و دانش عطا كردیم و نیكوكاران را چنین پاداش مى‌‌دهیم».\r\n\r\nاحسان در این موارد، جز بر حضرات معصومین، مثل انبیا، انطباق ندارد.[2] تنها انبیا هستند که در هر زمینه و موردی بهترین کار را به بهترین وجه انجام می‌‌دهند.\r\n\r\n2. کارکرد و آثار\r\n\r\nدانستیم که بر و احسان با صبر، ایمان و تقوا یکی است. بنابراین،‌‌ هر کارکرد خوب و اثر مطلوبی را که برای آن فضایل برشمردیم می‌‌توان به احسان هم نسبت داد. ولی نگاه قرآن کریم به آثار احسان، متفاوت است. در ادامه، این مطلب را بررسی می‌‌کنیم.\r\n\r\nالف) حفظ پاداش\r\n\r\nقرآن کریم به مخاطب اطمینان می‌‌دهد که خداوند احسان را بی‌‌پاداش نمی‌‌گذارد و حتماً به اهل احسان پاداش می‌‌دهد. می‌‌فرماید: { إِنَّ اللَّهَ لَا یضِیعُ أَجْرَ الْمُحْسِنِینَ }(توبه: 120، هود: 115، یوسف: 56 و 90) ؛ «خداوند پاداش محسنین را ضایع نمی‌‌کند».\r\n\r\nب) پاداش‌‌های ویژه\r\n\r\nپاداش‌‌هایی که قرآن کریم برای محسنین شمرده، اعم از آنها که داده شده و آنها که به قیامت موکول شده، بر دو نوعند: یک نوع پاداش‌‌هایی که به همه بندگان مؤمن درستکار وعده داده شده و دیگر پاداش‌‌هایی که با جنس و سطح پاداش‌‌های دیگر متفاوت است. بهشت و نعمت‌‌های بهشتی در این دسته‌‌بندی، از نوع اول‌‌اند. می‌‌فرماید:\r\n\r\n{ فَأَثَابَهُمْ اللَّهُ بِمَا قَالُوا جَنَّاتٍ تَجْرِی مِنْ تَحْتِهَا الْأَنْهَارُ خَالِدِینَ فِیهَا وَذَلِكَ\r\n\r\n\r\n\r\n[1]. ر.ک: انعام: 84.\r\n\r\n[2]. سند، محمد، «عدالت صحابه»، مجلة تراثنا، ج 59، ص 66_ 67.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81049","order":"185","text":"جَزَاءُ الْمُحْسِنِینَ } (مائده: 85)\r\n\r\nپس به پاس آنچه گفتند، خدا به آنان باغ‌‌هایى پاداش داد كه از زیر ‌‌‌‌درختانش نهرها جارى است. در آن جاودانه مى‌‌مانند و این پاداش نیكوكاران است.\r\n\r\n{ لَهُمْ مَا یشَاءُونَ عِنْدَ رَبِّهِمْ ذَلِكَ جَزَاءُ الْمُحْسِنِینَ }(زمر: 34)\r\n\r\nبراى آنان، هر چه بخواهند پیش پروردگارشان خواهد بود. این است پاداش نیكوكاران.\r\n\r\nبه دلیل این تشابه پاداش، بعید نیست محسن در این آیات به معنای لغوی (نیکوکار) استعمال شده باشد. ولی نوع دوم پاداش‌‌های محسنین از مقوله دیگری است. می‌‌فرماید:\r\n\r\n{ وَ لَمَّا بَلَغَ أَشُدَّهُ وَ اسْتَوَى آتَینَاهُ حُكْمًا وَ عِلْمًا وَ كَذَلِكَ نَجْزِی الْمُحْسِنِینَ }(قصص: 14)\r\n\r\nو چون به رشد و كمال خویش رسید، به او حكمت و دانش عطا كردیم و نیكوكاران را چنین پاداش مى‌‌دهیم.\r\n\r\nمنظور از حکمت، نیرویی است که تحت تأثیر هوای نفس و تسویلات شیطان قرار نمی‌‌گیرد و موجب می‌‌شود صاحبش، در کلیه معارف انسانی که به مبدأ و معاد و شرایع و آداب و اخلاق مربوط می‌‌شود، درست بیندیشد و درست بفهمد. دانشی هم که در این آیه مورد بحث است، دانشی است که هیچ جهلی با آن نیامیخته باشد.[1] این مقام، بنا به نظر برخی مفسران، همان مقام نبوت است.[2] همچنین می‌‌فرماید:\r\n\r\n{ وَ وَهَبْنَا لَهُ إِسْحَاقَ وَ یعْقُوبَ كُلًّا هَدَینَا وَ نُوحًا هَدَینَا مِنْ قَبْلُ وَ مِنْ ذُرِّیتِهِ دَاوُودَ وَ سُلَیمَانَ وَ أَیوبَ وَ یوسُفَ وَ مُوسَى وَ‌‌هارُونَ وَ كَذَلِكَ نَجْزِی الْمُحْسِنِینَ }(انعام: 84)\r\n\r\nو به او اسحاق و یعقوب را بخشیدیم و همه را به راه راست درآوردیم و نوح را\r\n\r\n\r\n\r\n[1]. طباطبایی، المیزان، ‌‌‌ج 11، ص 118.\r\n\r\n[2]. ر.ک: طوسی، تبیان، 8، ص 135.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81050","order":"186","text":"از پیش راه نمودیم و از نسل او داوود و سلیمان و ایوب و یوسف و موسى و‌‌هارون را ‌‌‌‌‌‌‌‌هدایت كردیم و این گونه، نیكوكاران را پاداش مى‌‌دهیم.\r\n\r\nرسیدن به مقام نبوت و قرار گرفتن در سلسله‌‌ای از انسان‌‌ها که از صدر تا ذیل تاریخ بشر با درخشش امتداد پیدا کرده و حتی نقطه‌‌ای سیاه در آن دیده نشده، پاداشی است که خداوند متعال به هیچ طایفه‌‌ای جز محسنین وعده نداده‌‌ است.\r\n\r\nج) زیادت\r\n\r\nتعبیر { سَنَزِیدُ الْمُحْسِنِینَ }؛ بر محسنین می‌‌افزاییم»، در دو آیه از قرآن کریم[1] به کار آمده است. این افزایش، در هر دو آیه به بنی‌‌اسرائیل وعده داده شده، وقتی که خداوند به آنها دستور داد وارد شهری شوند و از نعمت‌‌هایش استفاده کنند و از خداوند آمرزش بخواهند. متعلق افزایش در این داستان ممکن است نعمت[2] یا پاداش و اجر[3] باشد و ممکن است خود انسان باشد. در فرض سوم، معنای آیه کریمه این خواهد بود که محسنین را رشد و توسعه می‌‌دهیم. توسعه و افزایش وجودی انسان نعمتی است که حتی از پاداش اخروی هم برتر است. این معنا شاید با آنچه در ذیل آیه قصص گفتیم، تناسب بیشتری دارد.\r\n\r\nد) قرب رحمت\r\n\r\nقرآن کریم می‌‌فرماید: {إِنَّ رَحْمَةَ اللَّهِ قَرِیبٌ مِنْ الْمُحْسِنِینَ} (اعراف: 56)؛ «رحمت خدا به محسنین نزدیك است». اگر کلمه نزدیک را در این آیه به ظاهر خود رها کنیم، مستلزم آن است که اهل احسان در معرض رحمت خدا باشند، ولی هنوز مشمول رحمت نشده باشند. ولی این برداشت صحیح نیست؛ چون اگر مراد از رحمت در این آیه، رحمت رحمانی باشد، تقسیم آن به قریب و بعید صحیح نیست؛ زیرا همه مخلوقات از آن برخوردارند و اگر رحمت رحیمی باشد، همه اهل ایمان و توحید از آن برخوردارند و ما می‌‌دانیم که احسان، یکی از مراتب بالای ایمانی است. بنابراین مراد از رحمت نزدیک، بالاترین مرتبه رحمت است.[4]\r\n\r\n\r\n\r\n[1]. بقره: 58؛ اعراف: 161.\r\n\r\n[2]. ر.ک: طوسی، تبیان، ج 5، ص 11.\r\n\r\n[3]. طوسی، تبیان، ج 1، ص 266.\r\n\r\n[4]. سبزواری، شرح الاسماء الحسنی، ج 1، ص 248.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81051","order":"187","text":"هـ) محبت خدا\r\n\r\nیکی از آثار احسان، که قرآن کریم بر آن تأکید فراوان دارد، محبت خداست؛ به این معنا که وقتی انسان در زمره اهل احسان وارد می‌‌شود، خداوند او را دوست می‌‌دارد. می‌‌فرماید: {وَ اللَّهُ یحِبُّ الْمُحْسِنِینَ} (بقره: 195؛ آل‌‌عمران: 134 و 148؛ مائده: 13 و 93)؛ «همانا خداوند محسنین را دوست می‌‌دارد».\r\n\r\nعلمای اخلاق در تعریف محبت نوشته‌‌اند: محبت میل درونی به چیزی است که با طبع موافق و سازگار[1] یا برای انسان لذت‌‌بخش است.[2] این میل همیشه در نفوس ناقصه پیدا می‌‌شود. موجود ناقص، مثل انسان، به وسیله این میل در صدد دستیابی به کمال و رفع نقص و حاجت خویش است. بنابراین ذات اقدس الاهی به این معنا دارای محبت نیست؛ چرا که او صاحب جمال و کمال بی‌‌نهایت است؛ نقصی ندارد که در صدد جبران آن باشد و حاجتی ندارد که بخواهد برآورده کند.[3] او به غیر ذات خویش نظری ندارد که به آن میلی داشته باشد.\r\n\r\nدر مورد ذات اقدس الاهی، محبت به دو معنا تحقق دارد:\r\n\r\nمعنای اول: آنکه او ذات مقدس خود و افعال و آثارش را دوست دارد؛ به این معنا که با مشاهده ذات خویش، مبتهج و مسرور است و همه مخلوقات را، که افعال و آثار ذات اوست، به تبع ذات خود دوست دارد. بنابراین وقتی می‌‌گوییم خدا بندگانش را دوست دارد، چنان است که گفته باشیم او خود را دوست دارد؛ چون در عالم وجود؛ جز ذات پاک او چیزی نیست.[4]\r\n\r\nولی می‌‌دانیم که محبت خدا، به این معنا، به هیچ مخلوقی اختصاص ندارد و هیچ مخلوقی از آن بی‌‌بهره نیست. ما در این بحث به دنبال اثبات نوعی از محبتیم که شامل برخی از بندگان خداست و دیگران از آن محرومند. محبتی اکتسابی که بندگان با تلاش خود مستحق آن می‌‌شوند.\r\n\r\n\r\n\r\n[1]. مدنی شیرازی، ریاض السالکین، ج 4، ص 355.\r\n\r\n[2]. فیض کاشانی، محجة البیضاء، ج 8، ص 4.\r\n\r\n[3]. نراقی، جامع السعادات، ج 3، ص 180.\r\n\r\n[4]. مدنی شیرازی، ریاض السالکین، ج 2، ص 257.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81052","order":"188","text":"معنای دوم: خدا را محبتی دیگر است که نصیب همه مخلوقات نیست؛ برای مثال، خدا اهل قسط و عدالت را دوست دارد،[1] ظالمان و ستمکاران را نه؛[2] نیکوکاران را دوست دارد،[3] اهل فساد و تباهی را نه؛[4] تقواپیشگان را دوست دارد،[5] گناهکاران را نه.[6] پیداست که این محبت، با آن ابتهاج عام که خدا به ذات و آثار ذات خویش دارد، متفاوت است؛ وگرنه هیچ مخلوقی از دایره شمول آن بیرون نمی‌‌ماند. محبت الاهی، در این کاربرد، به این معناست که خداوند بندگان محبوب را به خویش نزدیک می‌‌کند، پرده از روی قلبشان بر می‌‌‌‌دارد تا او را ببینند،[7] به آنها قدر ت می‌‌دهد خود را به او نزدیک کنند[8] و پا بر بساط قرب بگذارند[9] و می‌‌خواهد به آنها نیکی کند و پاداش دهد و نفوسشان را تا مرحله قرب خود تکمیل کند.[10]این معنا همان چیزی است که مفسران بزرگ از آن به اراده ثواب تعبیر کرده‌‌اند.[11] محبت خدا بالاترین مقصد دین است و بر هر انسان متدینی واجب است برای جلب محبت الاهی کوشش کند.[12]\r\n\r\nو) همراهی خدا\r\n\r\nنتیجه دیگر احسان همراهی خداست. قرآن‌‌ کریم می‌‌فرماید: {إِنَّ اللَّهَ مَعَ الَّذِینَ اتَّقَوْا وَ \r\n\r\n\r\n\r\n[1]. مائده: 42.\r\n\r\n[2]. بقره: 10.\r\n\r\n[3]. بقره: 95.\r\n\r\n[4]. مائده: 46.\r\n\r\n[5]. آل عمران: 76.\r\n\r\n[6]. بقره: 276.\r\n\r\n[7]. مدنی شیرازی، ریاض السالکین، ج 2، ص 275.\r\n\r\n[8]. نراقی، جامع السعادات، ج3، ص 181.\r\n\r\n[9]. مدنی شیرازیَ، ریاض السالکین، ج2، ص512.\r\n\r\n[10]. همان، ج4، ص451.\r\n\r\n[11]. ر.ک: طوسی، تبیان، ج 2، ص 153.\r\n\r\n[12]. طباطبایی، المیزان، ج 2، ص 64.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81053","order":"189","text":"الَّذِینَ هُمْ مُحْسِنُونَ} (نحل: 28)؛ «خدا با كسانى است كه پروا داشته و ‌‌‌‌با‌‌ كسانى ‌‌است‌‌‌‌ كه اهل احسان‌‌اند». همچنین می‌‌فرماید: {وَ إِنَّ اللَّهَ لَمَعَ الْمُحْسِنِینَ}  (عنکبوت: 69)؛ «خدا همراه محسنین است». معیت و همراهی در این آیات، ممکن است به معنای ولایت[1] و ممکن است به معنای نصرت و یاری[2] باشد. مراد از معیت است که خداوند سرپرستی محسنین را بر عهده می‌‌گیرد و در صورت دوم این است که آنها را در میدان‌‌های سخت، در برابر دشمنان، تنها نمی‌‌گذارد. بلکه یاریشان می‌‌کند، دشمنشان را می‌‌ترساند و فراری می‌‌دهد. سخت‌‌ترین میدانی که انسان باید در آن با دشمن روبه‌‌رو شود و بجنگد، میدان مقابله با هواهای نفسانی و شیطان است. مقتضای معیت، به هر یک از دو معنای گذشته این است که خداوند متعال در این میدان هم بنده‌‌اش را تنها نگذارد.\r\n\r\n\r\n\r\n[1]. زمخشری،‌‌‌ کشاف، ج 2، ص 435؛ طبرسی، جوامع الجامع، ج 2، ص 355.\r\n\r\n[2]. طوسی، تبیان، ج 8، ص 226؛ طباطبایی، المیزان،‌‌‌ ج 12، ص 375.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81054","order":"190","text":"خلاصه\r\n\r\n1. احسان به معنای عرفانی، دارای سه مرتبه است: «مرتبه اهل ایمان، مرتبه آنان که در آستانه دیدارند و مرتبه اهل مشاهده».\r\n\r\n2. احسان اجتماعی دارای دو مرتبه است: «بی‌‌سابقه و باسابقه».\r\n\r\n3. احسان نفسانی دارای دو مرتبه جزئی و مطلق است.\r\n\r\n4. احسان دارای آثار و ثمرات زیادی است؛ از جمله اینکه خداوند متعال پاداش آنها را حفظ می‌‌کند، برای آنان پاداش‌‌های ویژه‌‌ای منظور می‌‌کند، به ایشان زیادت و وسعت می‌‌دهد، به آنها محبت دارد، ایشان را همراهی می‌‌کند و اهل احسان مشمول بالاترین مراتب رحمت ویژه خدا هستند.\r\n\r\n\r\nپرسش\r\n\r\n1. اولین مرتبه احسان عرفانی چیست؟\r\n\r\n2. {إنما الإحسان أن تُحسِنَ إلى مَن أساءَ إلیكَ}، ناظر به چه مرتبه‌‌ای از احسان است؟ توضیح دهید.\r\n\r\n3. { سَنَزِیدُ الْمُحْسِنِینَ } به چند وجه قابل تفسیر است؟\r\n\r\n4. محبت عام الاهی به بندگان را توضیح دهید.\r\n\r\n5. همراهی خدا با محسنین به چه معناست؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81055","order":"191","text":"درس 23: کسب و توسعه احسان\r\n\r\nاز فراگیر انتظار می‌‌رود در پایان این درس بتواند:\r\n\r\n1. راه‌‌های علمی و عملی رسیدن به احسان را از آیات و روایات استنباط کند.\r\n\r\n2. هر یک از راه‌‌های رسیدن به احسان را با ذکر مثال تبیین کند.\r\n\r\nنظام ترقی و تکامل انسان، بر مبنای حقیقت پایه‌‌گذاری شده و از هر گونه اعتبار و قرارداد منزه است. هیچ کس بدون استحقاق در مرتبه‌‌ای نمی‌‌نشیند و تا مقامی را احراز نکند، از نعمت‌‌ها و مزایای آن بهره نمی‌‌برد.[1]بنابراین احسان را به هر معنا که تلقی کنیم، محصول تلاش و عمل انسان است. کسی به احسان دست می‌‌یابد و در زمره محسنین داخل می‌‌شود که نیکوتر عمل کند. انسان برای اینکه بر نیروهای بازدارنده نفسانی غلبه کرده، موضع عملی صحیحی انتخاب کند، به دو چیز نیازمند است: «مبنای نظری استوار و عادت به عمل نیک» مبنای نظری از راه فکر و مطالعه به دست می‌‌آید و عادت به عمل را از راه تمرین و ممارست می‌‌توان به دست آورد. بنابراین دو راه علمی و عملی پیش روی او باز است.\r\n\r\n\r\n1. راه علمی رسیدن به احسان\r\n\r\nراه‌‌های علمی رسیدن به احسان، از دانسته‌‌ها و باورهای انسان تشکیل می‌‌شود. مجموعه این باورها و دانش‌‌هاست که مبنای نظری رسیدن به احسان را فراهم می‌‌آورند. در این \r\n\r\n\r\n\r\n[1]. تهرانی، ‌‌‌اخلاق الاهی، ج 1؛ علی‌‌‌اکبر رشاد، مجتبی تهرانی، محمدرضا جباران، درآمدی بر اخلاق و مباحث خرد، ص 99.","description":"","index":"29732","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81056","order":"192","text":"باب، منظور از دانش این است که انسان کار خوب و بد، خوب و خوب‌‌تر و بد و بدتر را بشناسد و منظور از باور، اعتقاد به این است که انسان برای رسیدن به سعادت، به عمل محتاج است. انتخاب گزینه بهتر و انجام کار خوب، بدون شناخت خوب و بد و بدون ایمان به نیاز انسان به عمل، ممکن نیست.\r\n\r\nالف) شناخت خوب و بد\r\n\r\nاولین شرط توفیق در هر راهی، آگاهی است؛ ولی در مورد بحث ما، ارتباط آگاهی با هدف از این هم وثیق‌‌تر است. برای درک این ارتباط محکم، کافی است موضوع مورد بحث، یعنی «انجام کار خوب‌‌تر» را با خود تکرار کنیم. چگونه می‌‌توان کار خوب‌‌تر انجام داد، اگر آن را نشناسیم. همیشه کسرِ قابل توجهی از انحرافات عملی، معلول مستقیم ناآگاهی از خوب و بدِ کارهاست.\r\n\r\nب) انسان و عمل\r\n\r\nیک _ تأثیر عمل در سرنوشت انسان\r\n\r\nیکی از باورهایی که انسان را به سوی نیکی سوق می‌‌دهد، اعتقاد و ایمان به این است که هیچ عملی بی‌‌اثر نیست و همه کنش‌‌های انسان، اعم از فعلی که انجام می‌‌دهد، سخنی که بر زبان می‌‌راند و حتی افکار و اندیشه‌‌های او در سرنوشت او مؤثر است؛ به طوری که انسان جز عمل خود، چیزی به دست نمی‌‌آورد. قرآن کریم می‌‌فرماید: { هَلْ تُجْزَوْنَ إِلَّا بِمَا کنتُمْ تَکسِبُونَ }(یونس: 52)؛ «آیا جز در مقابل آنچه به دست آورده‌‌اید، پاداشی خواهید گرفت».\r\n\r\nدو _ تنهایی انسان در رابطه عمل و پاداش\r\n\r\nیکی از معارفی که قرآن کریم به مخاطبان خود آموخته و ایمان به آن، انسان را به عمل می‌‌خواند، این است که انسان در رابطه عمل و نتیجه عمل، تنهاست؛ به این معنا که هیچ کس در نتیجه عمل، چه خوب و چه بد، با او شریک نمی‌‌شود. خداوند می‌‌فرماید: { إِنْ أَحْسَنتُمْ أَحْسَنتُمْ لأَنفُسِکمْ وَإِنْ أَسَأْتُمْ فَلَهَا }(اسراء: 7) ؛ «اگر نیکی کنید، به خود کرده‌‌اید و اگر بدی کنید، به خود کرده‌‌اید». همچنین می‌‌فرماید: { وَلاَ تَزِرُ وَازِرَةٌ وِزْرَ أُخْرَى } (فاطر: 18)؛ «هیچ کس بار دیگری را به دوش نمی‌‌کشد».","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81057","order":"193","text":"سه _ حفاظت از عمل\r\n\r\nیکی از معارف قرآنی، که باور به آنْ انسان را به عمل تشویق می‌‌کند، این است که اعمال انسان در حافظه جهان باقی ‌‌می‌‌ماند. هیچ عملی، اگر چه بسیار خُرد، در این نظام گم نمی‌‌شود.\r\n\r\nپرده‌‌های زمان، پیچ و خم‌‌های مکان، کوچکی واقعه، ظرافت اسلوب، سرعت عمل و پیچیدگی ابزار، هیچ کدام نمی‌‌تواند آنچه را از انسان صادر می‌‌شود، مخفی نگه دارد. قرآن کریم می‌‌فرماید:\r\n\r\n{إِن تَک مِثْقَالَ حَبَّةٍ مِنْ خَرْدلٍ فَتَکن فِی صَخْرَةٍ أَوْ فِی السَّماوَاتِ أَوْ فِی الْأَرْضِ یأْتِ بِهَا اللَّهُ } (لقمان: 16)\r\n\r\nاگر به اندازه یک دانه خردل عمل، در دل سنگی یا در آسمان‌‌ها یا در زمین باشد، خدا آن را می‌‌آورد.[1]\r\n\r\nبالاتر اینکه انتساب عمل به فاعل خود نیز همیشه در حافظه هستی می‌‌ماند. قرآن کریم می‌‌فرماید: {وَ أَنَّ سَعْیهُ سَوْفَ یرَى }(نجم: 40) ؛ «و به زودی تلاش او دیده می‌‌شود». از این آیه کریمه، که دیدن اعمال را با فعل مجهول «دیده می‌‌شود» بیان می‌‌کند، می‌‌توان فهمید که نه تنها انسان عمل خویش را می‌‌بیند و از نتیجه آن بهره‌‌مند می‌‌شود، بلکه دیگران نیز از انتساب آن عمل به صاحبش با خبر می‌‌شوند و معلوم می‌‌شود که هر عملی از آن کیست.\r\n\r\n2. راه عملی رسیدن به احسان\r\n\r\nاصل اساسی در احسان خاص، صرف نظر از حق خویش، و در احسان عام، انتخاب بهترین گزینه ممکن، در مواردی است که انسان فرصت انتخاب پیدا می‌‌کند. تحقق هر یک از این دو، علاوه بر مبانی نظری، منوط به تربیت نفس است. برای تربیت نفس تا مرحله‌‌ای که بتواند از حق خویش چشم بپوشد یا گزینه بهتر را برگزیند، بیش از هر چیز، تمرین و ممارست لازم است. با ممارست است که انسان به جای تنبلی و تکلیف‌‌گریزی، به عمل عادت می‌‌کند و به جای قناعت به حداقل‌‌ها به گزینش بهترین گزینه.\r\n\r\n\r\n\r\n[1]. ر. ک: علامه طباطبایی، المیزان، ج 16، ص 217.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81058","order":"194","text":"الف) عادت به عمل\r\n\r\nعمل، عنصر اساسی احسان است. کسی که به هر دلیلی از میدان عمل می‌‌گریزد، هرگز کاری صورت نمی‌‌دهد که درباره نیک و بدش سخنی بگوییم. بنابراین، انسان باید بکوشد تا در آنجا که پروردگار حکیمش از او فعلی را مطالبه کرده، حاضر شود و با غلبه بر بازدارنده‌‌هایی چون تنبلی، طاعت‌‌گریزی، بخل و ترس به عمل بپردازد. غلبه پی‌‌در‌‌پی بر انگیزه‌‌های نفسانی، چون میل به ربوبیت و مال‌‌دوستی و دنیاطلبی در آستانه عمل، به نفس انسان نیرویی می‌‌دهد که هنگام طاعت، همه بازدارنده‌‌ها را به آسانی کنار می‌‌زند و در مقام طاعت و عمل حاضر می‌‌شود. این همان عادت به عمل است.\r\n\r\nب) عادت به عمل بهتر\r\n\r\nکسی به احسان می‌‌رسد که بهترین عمل را انجام دهد؛ بهترین از حیث قالب و صورت و از حیث انگیزه و نیت. نفس انسان اگر نتواند برای گریز از میدان عمل، انگیزه‌‌های الاهی را شکست دهد، در مقام عمل تلاش می‌‌کند عمل را از حیث صورت یا نیت معیوب کند. ازاین‌‌رو کسی که توفیق عمل پیدا می‌‌کند، باید در دو جبهه با نفس خود مبارزه کند: نخست باید بکوشد نیت را از شائبه‌‌های غیر الاهی و انگیزه‌‌های نفسانی پاک کند؛ چون تنها، عمل خالص مورد پسند خدای متعال است؛ چنان که می‌‌فرماید: { وَ مَا أُمِرُوا إِلَّا لِیعْبُدُوا اللَّهَ مُخْلِصِینَ لَهُ الدِّینَ }(بینه: 50)؛ «و آنان مأموریتی جز این ندارند که خدا را خالصانه پرستش کنند».\r\n\r\nویژگی این میدان این است که پیش از عمل گشوده می‌‌شود و در تمام طول عمل و حتی پس از آن ادامه دارد. عبادت همان طور که در شروع به نیت ‌‌خالص نیازمند است، وگر نه عبادت نخواهد بود، در حین عمل و پس از آن نیز محتاج خلوص است. عمل کسی عبادت است و مورد قبول الاهی قرار می‌‌گیرد که با نیت خالص بندگی خدا، عمل خود را آغاز کند، نیت خود را تا پایان عمل تغییر ندهد و پس از عمل نیز هرگز از آن نیت برنگردد.\r\n\r\nدوم باید تلاش کند عمل خود را از حیث قالب و صورت، به بهترین وجه ممکن انجام دهد. نفس انسان در حال انجام عمل، همانند اجیری است که میل دارد با استفاده از غفلت کارفرما، مورد اجاره را به هر صورتی پایان داده، به استراحت و تفریح ","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81059","order":"195","text":"بپردازد. بنابراین، در صورتی که انسان در برابر انگیزه‌‌های نفسانی مقاومت نکند، به جای گزینه احسن که عمل با همه اجزا و شرایط است به گزینه‌‌های دیگر رضا می‌‌دهد.\r\n\r\nدر این مقام انسان باید با غفلت و تلقین‌‌های نفس مقابله کند و بر انجام دقیق عمل استقامت ورزد و مراقب باشد در ادای وظیفه قصوری نکند. قرآن کریم می‌‌فرماید: { نِعْمَ أَجْرُ الْعَامِلِینَ الَّذِینَ صَبَرُوا وَعَلَى رَبِّهِمْ یتَوَكَّلُونَ } (عنکبوت: 58 و59)؛ «چه خوب است پادش عمل کنندگانی که صبر می‌‌‌‌ورزند و بر پروردگارشان توکل می‌‌کنند». منظور از این صبر، افزون بر مقاومت در برابر مشرکان، مشقت‌‌های تکلیف و عبادت نیز هست.[1]\r\n\r\nکسی که می‌‌خواهد به مقام احسان برسد، باید در حفظ این دو جبهه تمرین فراوان کند. این تمرین و ممارست، انسان را به جایی می‌‌رساند که نفس سرکش، رام شده، اطاعت عقل را گردن می‌‌نهد و در این صورت است که انسان از هر کاری جز بهترین گزینه را انتخاب نمی‌‌کند.\r\n\r\n\r\n\r\n[1]. طوسی، تبیان، ج8، ص222؛ طبرسی، مجمع البیان، ج8، ص38.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81060","order":"196","text":"خلاصه\r\n\r\n1. راه‌‌های علمی رسیدن به احسان دو چیز است:\r\n\r\nالف) انسان خوب و بد را بشناسد؛ چون همیشه کسرِ قابل توجهی از انحرافات عملی، معلول مستقیم ناآگاهی از خوب و بدِ کارهاست؛ ب) معتقد باشد برای رسیدن به سعادت، به عمل محتاج است. انسان در رابطه عمل و نتیجه عمل، تنهاست و هیچ کس در نتیجه عمل، چه خوب و چه بد، با او شریک نمی‌‌شود و اعمال انسان در حافظه جهان باقی ‌‌می‌‌ماند.\r\n\r\n2. راه عملی رسیدن به احسان دو چیز است:\r\n\r\nالف) عادت به عمل؛ انسان باید بکوشد تا در آنجا که پروردگار حکیمش از او فعلی را مطالبه کرده، حاضر شود.\r\n\r\nب) عادت به عمل بهتر؛ انسان باید بکوشد نیت را از شائبه‌‌های غیر الاهی و انگیزه‌‌های نفسانی پاک کند و سپس در حین عمل، با غفلت و تلقین‌‌های نفس مقابله کند و بر انجام دقیق عمل استقامت ورزد و مراقب باشد در ادای وظیفه قصوری نکند.\r\n\r\n\r\nپرسش\r\n\r\n1. منظور از دانشی که انسان را در رسیدن به احسان یاری می‌‌کند، چیست؟\r\n\r\n2. تأثیر عمل در سرنوشت انسان را توضیح دهید.\r\n\r\n3. انسان در رابطه عمل و پاداش تنهاست، یعنی چه؟\r\n\r\n4. آیه کریمه{وَ أَنَّ سَعْیهُ سَوْفَ یرَى} مفید چه اصلی است؟\r\n\r\n5. برای انتخاب عمل بهتر، چه اقداماتی لازم است؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81061","order":"197","text":"بخش دوم\r\n\r\n اخـــلاق فــــــــردی","description":"","index":"29734","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81062","order":"198","text":"فصل اول\r\n\r\n عزّت نفس","description":"","index":"29735","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81063","order":"199","text":"درس 24: عزت نفس (مفهوم، منابع، کاکرد و کسب و توسعه)\r\n\r\nاز فراگیر انتظار می‌‌رود در پایان این درس بتواند:\r\n\r\n1. عزت نفس را در لغت و اصطلاح تعریف کند.\r\n\r\n2. مناشی عزت نفس را در نفس تبیین کند.\r\n\r\n3. کارکردهای عزت نفس را توضیح دهد.\r\n\r\n4. راه کسب عزت نفس را از قرآن و حدیث استنباط کند.\r\n\r\nعنوان عزت نفس، در اخلاق و روانشناسی، مورد توجه دانشمندان است. بنابر این عزت نفس اخلاقی علاوه بر اینکه به مثابه یک فضیلت نیازمند تبیین و بازخوانی است، تعیین حدود و تبیین جوانب آن در اخلاق تصور یکسانی دو اصطلاح اخلاقی و روانشناسی را اصلاح می‌‌کند. ما در این درس، درباره عزت نفس، به اصطلاح اخلاقی، بحث می‌‌کنیم.","description":"","index":"29736","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81064","order":"200","text":"1. مفهوم‌‌شناسی\r\n\r\nالف) عزّت در لغت\r\n\r\nعزّت در لغت به معنای نُدرت و کمیابی،[1] قوت،[2] سختی[3] و غلبه[4] است. ابن فارس معتقد است این واژه بر شدت و قوت و معانی مشابه آنها، مثل قهر و غلبه دلالت می‌‌کند.[5] در مقابل از نوشته‌‌های برخی از اهل لغت[6] می‌‌توان به دست آورد و برخی[7] نیز به صراحت نوشته‌‌اند: عزّت به معنای برتری نسبت به زیر دستان است و مفاهیم قهر، غلبه، شدت و ندرت از آثار این برتری است؛ چون کسی که برتر است، همه این صفات را دارد.\r\n\r\nب) عزّت در اصطلاح\r\n\r\nعزّت نفس[8] در اصطلاح روانشناسی عبارت است از: اینکه انسان احساس کند برای کنار آمدن با چالش‌‌های زندگی، از توانایی کافی برخوردار، و برای رسیدن به خوشبختی شایسته است.[9] طبق این تعریف، عزّت نفس از دو بخش تشکیل می‌‌شود: یکی احساس اطمینان در برخورد با چالش‌‌های زندگی که آن را باور خودتوانمندی می‌‌نامند و دیگر احساس صلاحیت برای خوشبخت شدن که از آن به حرمت نفس تعبیر می‌‌شود.[10]\r\n\r\nحرمت نفس نیز دارای دو بعد به هم وابسته است: «حس سودمندی و حس ارزشمندی»[11] و در اصطلاح اخلاق، لازمه کِبَر نفس است که خود عبارت است از:\r\n\r\n\r\n\r\n[1]. فراهیدی، العين، ج 1، ص 76؛ جوهری، صحاح اللغة، ج 3،‌‌‌ ص 885.\r\n\r\n[2]. جوهری، صحاح اللغة، ج 3،‌‌‌ ص 886.\r\n\r\n[3]. همان.\r\n\r\n[4]. لوئیس معلوف، المنجد،‌‌‌ ص 503.\r\n\r\n[5]. ابن فارس، معجم مقاييس اللغة، ج 4، ص 38.\r\n\r\n[6]. جوهری، صحاح اللغة، ج 3،‌‌‌ ص 885.\r\n\r\n[7]. مصطفوی، التحقيق في كلمات القرآن الكريم، ج‏8، ص 114.\r\n\r\n[8]. self esteem.\r\n\r\n[9]. براندل، ناتانیل، روانشناسی عزّت نفس، ص 52.\r\n\r\n[10]. ر.ک: براندل، ناتانیل، روانشناسی عزّت نفس، ص 51.\r\n\r\n[11]. براندل، ناتانیل، روانشناسی حرمت نفس، ص 162.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81065","order":"201","text":"«ملكه تحمل در برابر حوادثی که بر انسان وارد می‌‌شود».[1] انسان عزیز، به آنچه اتفاق می‌‌افتد، اهمیتی نمی‌‌دهد. دارایی و ناداری، و بیماری و احترام و اهانت در نظرش یکسان است و از گردش ایام تأثیر نمی‌‌پذیرد.[2] عزت نفس، در اصطلاح روانشناسی، نوعی تلقی از خویشتن است و در اصطلاح اخلاق، لازمه نوعی تلقی از جهان.\r\n\r\nج) برابرنهاد عزّت\r\n\r\nبرابر نهاد عزّت، ذلت است.[3] ذلت در لغت به معنای خواری و زبونی،[4] حال کسی است که شکست خورده و مقهور شده باشد.[5] خواری نفس همیشه محصول شرایط نیست؛ به عبارت دیگر: تنها شکست خوردگان مقهور، ذلیل نیستند؛ گاهی خود انسان، بدون اینکه مقهور کسی باشد، اظهار زبونی می‌‌کند و از این زاویه مشمول احکام اخلاقی می‌‌شود.\r\n\r\nذلت، لازمه صِغَر نفس است که خود از ناپسندترین صفات آدمی است. کسی که نفسش کوچک است، نمی‌‌تواند به کارهای بزرگ دست بزند. در امر به معروف و نهی از منکر مسامحه می‌‌کند و با کوچک‌‌ترین حادثه‌‌ای پریشان می‌‌شود.[6]\r\n\r\nد) تفاوت عزّت و کبر\r\n\r\nعزّت نفس همسایه کبر است که خود از رذائل نفسانی است. انسان ممکن است برای پرهیز از ذلت و حفظ عزّت خویش، به کبر مبتلا شود. برای رهایی از این خطر لازم است تفاوت‌‌های عزّت و کبر را بداند. عزّت و کبر از چهار ناحیه با هم فرق می‌‌کنند:\r\n\r\n_ نخست از جهت جایگاه در ساختار اخلاقی؛ عزّت نفس یکی از فروع شجاعت، یعنی اعتدال قوه غضب است.[7] بنابراین از فضایل نفسانی است؛ ولی کِبْر از افراط قوه غضب ناشی می‌‌شود و از رذائل نفسانی شمرده می‌‌شود.\r\n\r\n\r\n\r\n[1]. مازندرانی، شرح اصول کافی، ج 1، ص 237؛ نراقی، جامع السعادات، ج 1، ص 236.\r\n\r\n[2]. نراقی، جامع السعادات، ج 1، ص 236.\r\n\r\n[3]. ابن فارس، معجم مقاییس اللغة، ج 2، ص 345.\r\n\r\n[4]. عمید، فرهنگ فارسی، ص 631.\r\n\r\n[5]. راغب اصفهانی، ‌‌‌مفردات، ص 330.\r\n\r\n[6]. نراقی، جامع السعادات، ج 1، ص 235.\r\n\r\n[7]. مازندارانی، شرح اصول کافی، ج 1، ص 213.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81066","order":"202","text":"_ دوم از جهت مبادی؛ مبدأ پیدایش عزّت ایمان، معرفت و توکل است. درحالی‌‌که مبدأ پیدایش تکبر، شرک به خدا و جهل به خویشتن است.\r\n\r\n_ سوم از جهت غایات؛ غایت عزّت، حفظ ایمان و قرب خداست؛ ولی غایت تکبر، ارضای نفس است. بنابراین عزّت‌‌ورزی، خداپرستی و تکبر، خود پرستی است.\r\n\r\n_ چهارم از جهت ثمره و نتیجه؛ ثمره عزّت کمال است؛ ولی ثمره تکبر محرومیت از شناخت، رکود معنوی، مرگ روحانی، حق‌‌ستیزی و گاهی شرک و کفر است. انسان متکبر اگر با مانعی بر خورد کند، برای رسیدن به مقاصدش سرکشی می‌‌کند و حاضر است به هر وسیله، اگر چه حرام، به مقصدش برسد. ولی انسانی که عزّت نفس دارد، اگر ببیند شرایط برای رسیدن به مقصودش فراهم نیست، صبر می‌‌کند و از حدود الاهی تجاوز نمی‌‌کند.\r\n\r\n2. منابع و مناشی عزت\r\n\r\nبرای عزت در نفس آدمی سه عامل اساسی می‌‌توان شمرد: «معرفت، ایمان و توکل».\r\n\r\nالف) معرفت\r\n\r\nمراد از معرفت در این قبیل راهبردها، شناختی سه بعدی از خدا، خویشتن و مردم است. انسان اگر عظمت خدا را بشناسد و بداند که خالق متعال هرگز از او غافل نیست و حتی به اندازه لحظه‌‌ای او را به حال خود نمی‌‌گذارد، اگر خود را بشناسد که بنده خداست و خداوند متعال به اقتضای مولویت عهده‌‌دار امور اوست و اگر مردمان را بشناسد که هیچ یک از خود چیزی بیشتر از او ندارند و در حقیقت مالک چیزی نیستند، آن‌‌گاه خاطرش جز به خدا تعلق نمی‌‌گیرد، از همه مردمان احساس بی‌‌نیازی می‌‌کند و نیک و بد زمانه در نظرش یکسان می‌‌شود و این همان عزت نفس است.[1] ملا احمد نراقی، در توصیف حضرت ابراهیم در آستانه افتادن در آتش، سروده است:\r\n\r\nچـون رهــا از منجنیق آمـــــــد خلیل آمـــــــــد از دربــــــار عزت جـبـرئــیـل\r\nگـفـت «هَـل لَکَ حاجَهٌ یا مُجتَبی» گــفــت «أمّــا مِــنــکَ یـا جَـبـریـلُ لا»\r\n\r\nمــن نــدارم حاجتــی از هـیــچ کس با یکــی کار من افتاده اســــــت و بس\r\nگـفـت بـا او جـبـرئـیـل ای پـادشـــاه پس ز هر کس باشــــدت حاجت بخواه\r\n\r\n\r\n\r\n[1]. ر.ک: فخر رازی، مفاتیح الغیب، ج 30، ص 84.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81067","order":"203","text":"گفت اینجا هســـــت نامحرم مقــال عـلـمه بـالـحال حســـــبی بالســــؤال\r\nگــر ســــزاوار مــن آمـــــد سوخـتن لـــب ز دفع او بـــبـــایــــــــد دوخــتــن\r\n\r\nمـی‌‌تـوانـد آتــشـــم گـلــشــن کـنـد شــــــعله‌‌ها را شــــــاخ نســترون کند\r\nمن نمـی‌‌خواهـم جز آنچـه خواهد او حـال مـن مـــــی‌‌بـیـنـد و مــــی‌‌دانـد او[1]\r\n\r\nب) ایمان\r\n\r\nاز منظر قرآن کریم، عزت محصول و معلول ایمان و شناسه مؤمنان است؛ چنان که می‌‌فرماید: { وَلِلَّهِ الْعِزَّةُ وَ لِرَسُولِهِ وَ لِلْمُؤْمِنِینَ } (منافقون: 8)؛ «عزّت از آن خدا و از آن پیامبر او و از آن مؤمنان است». امام صادق(ع) در ذیل این آیه کریمه می‌‌فرماید:\r\n\r\nإِنَّ اللَّهَ عَزَّ وَ جَلَّ فَوَّضَ إِلَى الْمُؤْمِنِ أُمُورَهُ كُلَّهَا وَ لَمْ یفَوِّضْ إِلَیهِ أَنْ یكُونَ ذَلِیلًا[2]\r\n\r\nخدا همه امور مؤمن را به خودش واگذار کرده ولی به او اجازه نداده ذلیل باشد.\r\n\r\nهمچنین می‌‌فرماید:\r\n\r\nإِنَّ الْمُؤْمِنَ أَعَزُّ مِنَ الْجَبَلِ إِنَّ الْجَبَلَ یسْتَقَلُّ مِنْهُ بِالْمَعَاوِلِ وَ الْمُؤْمِنَ لَا یسْتَقَلُّ مِنْ دِینِهِ شَی‌‌ءٌ.[3]\r\n\r\nمؤمن از کوه محکم‌‌تر است؛ زیرا از کوه می‌‌توان با کلنگ برید، ولی از دین مؤمن چیزی نمی‌‌تواند ببرد.\r\n\r\nج) ‌‌توکل\r\n\r\nاهل توکل تکیه بر خدا دارد و در جریان امور دنیا و از جمله نیازهای خویش، مخلوقات را جز در حد وسیله نمی‌‌شناسد؛ به همین دلیل در مواجهه با غیر خدا احساس بی‌‌نیازی می‌‌کند.[4] قرآن کریم می‌‌فرماید: { وَمَنْ یتَوَكَّلْ عَلَى اللَّهِ فَهُوَ حَسْبُهُ} ؛ (طلاق: 3) «و هر كس بر خدا اعتماد كند، همو برایش بس است» و می‌‌فرماید: { وَ مَنْ یتَوَكَّلْ عَلَى اللَّهِ فَإِنَّ اللَّهَ عَزِیزٌ حَكِیمٌ }(انفال: 49) ؛ «و هر كس بر خدا توكل كند، ‌‌‌‌‌‌‌‌بداند كه در حقیقت خدا \r\n\r\n\r\n\r\n[1]. نراقی، احمد، مثنوی طاقدیس، ص 324.\r\n\r\n[2]. کلینی، ‌‌‌کافی، ج5، ص63.\r\n\r\n[3]. همان.\r\n\r\n[4]. ر.ک: صدر، محمدمهدی، أخلاق أهل البيت؟عهم؟، ص 173.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81068","order":"204","text":"شكست‌‌ناپذیر حكیم است». اشاره به عزّت و حکمت خداوند متعال در ذیل توکل، از رابطه این دو فضیلت با توکل حکایت می‌‌کند. این اشاره نشان می‌‌دهد که توکل در پی آگاهی از عزّت و حکمت خدا حاصل می‌‌شود و کسی که این صفت را در خالق خود باور کند و بر او اعتماد و تکیه کند، در مقابل مخلوق تن به ذلت نمی‌‌دهد.\r\n\r\nامام صادق(ع) می‌‌فرماید: «إِنَّ الْغِنَى وَ الْعِزَّ یجُولَانِ فَإِذَا ظَفِرَا بِمَوْضِعِ التَّوَكُّلِ أَوْطَنَا»؛[1] «عزّت و بی‌‌نیازی در گردشند؛ چون به جایی برسند که در آن توکل باشد، در آنجا اقامت می‌‌کنند». مفاد این حدیث شریف این است که عزّت و احساس بی‌‌نیازی از مردمان، مولود تکیه بر منبع قدرت و عزت، یعنی ذات اقدس الاهی است. پیدایش عزّت و احساس بی‌‌نیازی در پی توکل، حادثه‌‌ای طبیعی و مستند به سیستم روانی انسان است. انسان، به حکم غریزه، تنها به جایی و چیزی تکیه می‌‌کند که مطمئن باشد او را نگه می‌‌دارد و هنگامی که تکیه کند، به طور طبیعی خود را از تکیه‌‌گاه دیگری بی‌‌نیاز می‌‌داند. این احساس، تولید عزّت می‌‌کند.\r\n\r\n3. کارکرد و آثار عزّت نفس\r\n\r\nالف) کنترل غرائز و مدیریت خواسته‌‌ها\r\n\r\nیکی از آثار عزّت نفس، کنترل غرائز است. اِعمال غریزه همیشه در شرایط عادی ممکن نیست. در بسیاری از موارد، ارضای یک میل و رسیدن به یک خواسته، مستلزم تحمل منّت دیگران یا صرف نظر از آبرو و جایگاه اجتماعی است.\r\n\r\nدر حکایت است که روزی «شبلی» برای نماز به مسجدی رفت. در آن مسجد کودکان خط می‌‌آموختند. وقت نان خوردن آنها بود و با هم نان می‌‌خوردند. دو کودک، نزدیک شبلی نشسته بودند؛ یکی پسر ثروتمندی بود و دیگری فرزند فقیری. فقیرزاده جز نان چیزی نداشت. ولی ثروتمندزاده با خود حلوا داشت. فقیر زاده به او گفت حلوا به من هم بده. پسر ثروتمند گفت: «اگر حلوا می‌‌خواهی باید سگ من باشی و صدای سگ درآوری». فقیرزاده پذیرفت و چند بار صدای سگ در آورد و هر بار او مقداری حلوا پیش او می‌‌انداخت. شبلی به آنها نگاه می‌‌کرد و می‌‌گریست. وقتی مریدان سبب گریه‌‌اش را پرسیدند، گفت: «ببینید طمع با انسان چه می‌‌کند. اگر این پسر به نان خشک خود \r\n\r\n\r\n\r\n[1]. کلینی، کافی،‌‌‌ ج 2، ص 65.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81069","order":"205","text":"قناعت می‌‌کرد و به حلوای آن یکی [چشم] نمی‌‌دوخت، هرگز سگ دیگری چون خود نمی‌‌شد».\r\n\r\nکسی که نفسش را در اِعمال غرائز و اشباع خواسته‌‌ها آزاد می‌‌گذارد، در حقیقت تن به خفت و زبونی می‌‌دهد و ذلت را به جان می‌‌خرد. ولی انسان عزیز نمی‌‌تواند تن به خواری دهد. بنابراین، برای اعمال غرایز خود محدوده‌‌ای تعیین می‌‌کند و تا آنجا به نفس خویش پاسخ مثبت می‌‌دهد که عزتش خدشه برندارد. امیرالمؤمنین(ع) می‌‌فرماید: «مَنْ كَرُمَتْ عَلَیهِ نَفْسُهُ‌‌هانَتْ عَلَیهِ شَهْوَتُهُ»؛ «کسی که جانش برایش محترم باشد، به شهواتش اهمیتی نمی‌‌دهد».\r\n\r\nب) ظلم‌‌ستیزی\r\n\r\nیکی از ثمرات عزت، مقابله با ظلم است. انسان تا از حد انسانی خود سقوط نکند، از طاغوت فرمان نمی‌‌برد و تن به ستم نمی‌‌دهد. امام حسین(ع)‌‌ در توصیف رابطه خویش با دستگاه ظلم بنی‌‌امیه فرمود:\r\n\r\nهَیهَاتَ مِنَّا الذِّلَّةُ یأْبَى اللَّهُ ذَلِكَ لَنَا وَ رَسُولُهُ وَ الْمُؤْمِنُونَ وَ حُجُورٌ طَابَتْ وَ طَهُرَتْ وَ أُنُوفٌ حَمِیةٌ وَ نُفُوسٌ أَبِیةٌ مِنْ أَنْ نُؤْثِر طَاعَةَ اللِّئَامِ عَلَى مَصَارِعِ الْكِرَام‌‌.[1]\r\n\r\nذلت از ما دور است. خدا و رسولش و نیز اهل ایمان و دامن‌‌های پاک و شخصیت‌‌های غیرتمند و جان‌‌های والامقام برای ما نمی‌‌پسندند مردن چون بزرگان را رها کنیم و برای زنده ماندن، از فرومایگان فرمان بریم.\r\n\r\nامیرالمؤمنین(ع) می‌‌فرماید: «لَا یمْنَعُ الضَّیمَ الذَّلِیل‌‌»؛[2] «انسان ذلیل در برابر ظلم نمی‌‌ایستد».\r\n\r\nج) صداقت\r\n\r\nیکی از آثار دروغگویی، ذلت و خفتی است که در صورت برملا شدن حقیقت، نصیب دروغگو می‌‌شود. امیرالمؤمنین(ع) می‌‌فرماید: «ثَمَرَةُ الْكَذِبِ‌‌ الْمَهَانَةُ فِی الدُّنْیا وَ الْعَذَابُ \r\n\r\n\r\n\r\n[1]. ابن طاووس، اللهوف على قتلى الطفوف، ص 97.\r\n\r\n[2]. شریف رضی، نهج البلاغه، ص 73.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81070","order":"206","text":"فِی الْآخِرَةِ»؛[1] «میوه دروغ، خواری دنیا و عذاب آخرت است»؛ به همین دلیل انسان عزیز از دروغ اجتناب می‌‌کند. علاوه بر این، دروغگویی خود از ثمرات ذلت نفس است. رسول خدا(ص) می‌‌فرماید: «لَا یكْذِبُ الْكَاذِبُ إِلَّا مِنْ مَهَانَةِ نَفْسِهِ»؛[2] «دروغگو دروغ نمى‌‌گوید، مگر به سبب حقارتى که در وجودش احساس مى‌‌کند؛ به همین دلیل انسان عزیز از دروغگویی مبراست».\r\n\r\nد) تواضع\r\n\r\nتکبر محصول احساس ذلت است. انسان حقیر و ذلیل، برای جبران ذلتی که احساس می‌‌کند، به تکبر رو می‌‌آورد. ولی کسی که خود را عزیز و بزرگ و ارزشمند می‌‌بیند، نیازی به خودبزرگ‌‌نمایی نمی‌‌بیند. امام صادق(ع) می‌‌فرماید: «مَا مِنْ أَحَدٍ یتِیهُ إِلَّا مِنْ ذِلَّةٍ یجِدُهَا فِی نَفْسِه»؛‌‌[3] «هیچ کس تکبر نمی‌‌ورزد، مگر به خاطر ذلتی که در خود احساس می‌‌کند». بر این اساس در نفس انسان عزیز، زمینه تکبر وجود ندارد و انسان‌‌های عزیز، متواضع و فروتن هستند.\r\n\r\n4. کسب و توسعه عزت\r\n\r\nاگر عزّت را به معنای غلبه بدون شکست یا چیرگی مطلق بدانیم، به ذات اقدس الاهی اختصاص دارد؛ چون غیر او هر کس و هر چیز ذاتاً فقیر و به خودی خود ذلیل است؛ مگر آنکه خداوند متعال به او عزت دهد؛ چنان که با مؤمنان چنین کرده، می‌‌فرماید: {وَللهِ الْعِزَّةُ وَ لِرَسُولِهِ وَ لِلْمُؤْمِنِینَ} (منافقون: 8)؛ «عزّت از آن خدا و از آن پیامبر او و از آن مؤمنان است»؛ به همین دلیل قرآن کریم می‌‌فرماید: {مَنْ كانَ یریدُ الْعِزَّةَ فَلِلَّهِ الْعِزَّةُ جَمیعاً}؛ (فاطر: 10) «هر كس سربلندى مى‌‌خواهد، سربلندى یكسره از آنِ خداست».\r\n\r\nمطابق این آیه کریمه، محال نیست که انسان به عزّت برسد؛ ولی تنها راه عزیز شدنش این است که عزّت را از خدا بخواهد.[4] بر این اساس مخاطب قرآن کریم با این گزاره مواجه است که مفهوماً واضح، ولی مصداقاً نیازمند تفسیر است. هر کس عزت می‌‌خواهد باید \r\n\r\n\r\n\r\n[1]. ليثى، عیون الحکم و المواعظ، ص 209.\r\n\r\n[2]. مفید، اختصاص، ص 232.\r\n\r\n[3]. کلینی، کافی، ج 2، ص 312.\r\n\r\n[4]. ر.ک: طباطبایی، المیزان، ج 17، ص 22.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81071","order":"207","text":"آن را از خداوند متعال بخواهد، ولی راه این خواستن چیست؟ این سؤالی است که پاسخش را از روایات و تفاسیر باید بجوییم. مفسران در ذیل این آیه نوشته‌‌اند: این آیه کریمه مخاطب خود را به عبادت و بندگی خدا می‌‌خواند.[1] از رسول خدا(ص) روایت شده است:‌‌ «إِنَّ رَبَّكُمْ یقُولُ كُلَّ یوْمٍ أَنَا الْعَزِیزُ فَمَنْ أَرَادَ عِزَّ الدَّارَینِ فَلْیطِعِ الْعَزِیز»؛[2] «پروردگار شما هر روز می‌‌فرماید: من عزیزم و هر كس عزت هر دو جهان را می‌‌خواهد، باید سر به فرمان عزیز باشد».\r\n\r\nبنابر آنچه گذشت، تنها راه کسب عزت فرمانبرداری از خداوند متعال و التزام به احکام شریعت است.\r\n\r\nخلاصه\r\n\r\n1. عزت نفس، در اصطلاح اخلاق، لازمه کِبَر نفس است که عبارت است از: ملكه تحمل در برابر حوادثی که بر انسان وارد می‌‌شود.\r\n\r\n2. برابر نهاد عزت، ذلت، به معنای خواری و زبونی است. ذلت لازمه صِغَر نفس است.\r\n\r\n3. انسان ممکن است برای پرهیز از ذلت و حفظ عزت خویش، به کبر مبتلا شود.\r\n\r\n4. عزت نفس، از معرفت، ایمان و توکل بر خدا ناشی می‌‌شود.\r\n\r\n5. عزت نفس غرائز را کنترل، و خواسته‌‌ها را مدیریت و ایستادگی در برابر ظلم را میسر می‌‌کند، موجب صداقت می‌‌شود و نفس را به تواضع می‌‌آراید.\r\n\r\n6. تنها راه تحصیل عزت، فرمانبرداری از خداوند متعال و التزام به احکام شریعت است.\r\n\r\nپرسش\r\n\r\n1. تفاوت عزت نفس در روانشناسی و اخلاق چیست؟\r\n\r\n2. لازمه صغر نفس چیست؟\r\n\r\n3. عزت نفس همسایه کدام رذیله است؟\r\n\r\n4. عزت نفس از حیث غایت چه تفاوتی با کبر دارد؟\r\n\r\n5. چه معرفتی منشأ عزت نفس است؟\r\n\r\n\r\n\r\n[1]. طوسی، تبیان، ج 8، ص 416؛ طبرسی، ‌‌‌مجمع البیان،‌‌‌ ج 8، ص 234.\r\n\r\n[2]. طبرسی،‌‌‌ مجمع البیان،‌‌‌ ج 8، ص 234.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81072","order":"208","text":"فصل دوم\r\n\r\n ثَبات و استقامت","description":"","index":"29737","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81073","order":"209","text":"درس 25: ثبات و استقامت (مفهوم، اقسام و مناشی)\r\n\r\nاز فراگیر انتظار می‌‌رود در پایان این درس بتواند:\r\n\r\n1. ثبات را مفهوم‌‌شناسی کند.\r\n\r\n2. اقسام و مناشی ثبات را از آیات و روایات استنباط کند.\r\n\r\nثَبات از فضائل عام و فراگیر اخلاقی است؛ چنان که برخی فضائل عام را هم تحت پوشش دارد؛ به همین دلیل ماندگاری و دوام همه ستودگی‌‌های انسان، به این فضیلت بستگی دارد. انسان بدون ثبات و استقامت نمی‌‌تواند به ثمربخشی مجاهدات خود امیدوار باشد و موفق نمی‌‌شود هیچ فضیلتی را در کارنامه خود حفظ کند؛ به همین دلیل هیچ فضیلت دیگری جای خالی آن را پر نمی‌‌کند. بر این اساس، شناخت این فضیلت با همه ارکان و حدود و زمینه‌‌ها و آثارش برای سالک اخلاقی لازم و ضروری است. ما تلاش می‌‌کنیم در درس‌‌های پیش رو، تصویری اجمالی از این فضیلت ارائه کنیم.","description":"","index":"29738","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81074","order":"210","text":"1. مفهوم‌‌شناسی\r\n\r\nالف) مفهوم لغوی\r\n\r\nثَبات اسم مصدر از ماده ثبَتَ، در لغت به معنای ماندگاری و دوام است.[1] وقتی کسی در جایی اقامت ‌‌کند، می‌‌گوییم در آنجا ثابت شد.[2] قرآن کریم در آیات زیادی این ماده را در معنای دوام، استعمال کرده است؛ از جمله می‌‌فرماید:\r\n\r\n{یثَبِّتُ اللَّهُ الَّذِینَ آمَنُوا بِالْقَوْلِ الثَّابِتِ فِی الْحَیاةِ الدُّنْیا وَفِی الْآخِرَةِ} (ابراهیم: 27)\r\n\r\nخدا كسانى را كه ایمان آورده‌‌اند، در زندگى دنیا و در آخرت با سخن استوار ثابت مى‌‌گرداند.\r\n\r\n{إِذَا لَقِیتُمْ فِئَةً فَاثْبُتُوا} (انفال: 45)\r\n\r\nچون با گروهى برخورد مى‌‌كنید، پایدارى کنید.\r\n\r\nدر این آیه ثبات به معنای دوام، استقرار و عدم پراکندگی است.[3]\r\n\r\nب) مفهوم اصطلاحی\r\n\r\nانسان از کارهای سخت رویگردان است و از ورود به موقعیت‌‌های هول‌‌انگیز اجتناب می‌‌کند؛ بسا کارهای زیادی که انسان به دلیل سختی، نیمه‌‌کاره رها می‌‌کند و بسا کسانی که در مقابله با مشکلات، میدان را خالی کرده، به محیط امن و آسایش می‌‌گریزند؛ با این حال ممکن است هر کسی گاهی، بنا به ملاحظاتی، به کاری سخت و طاقت‌‌فرسا دست بزند و در موقعیتی خطیر قدم بگذارد و در برابر سختی‌‌ها و رنج و آلام آن استواری نشان دهد. این قبیل اقدامات موردی، محصول محاسبات‌‌اند و از وجود هیچ ملکه و نهادی در نفس حکایت نمی‌‌کنند. هنگامی که این قبیل اقدامات، بدون ملاحظات و محاسبات صورت گیرد، به طوری که انسان بدون فکر و محاسبه به هر موقعیت خطیری وارد شود و برای مقابله با شدائد و مشکلات هیچ تردیدی به خود راه ندهد، ملکه ثبات در نفس او پدید آمده است. بنابراین، ثَبات، در اصطلاح اخلاق، نام ملکه‌‌ای است که به انسان توان \r\n\r\n\r\n\r\n[1]. ابن فارس، معجم مقاییس اللغة، ج 1، ص 399.\r\n\r\n[2]. ابن منظور، لسان العرب، ج 2، ص 19.\r\n\r\n[3]. طریحی، مجمع البحرین، ج 1، ص 306.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81075","order":"211","text":"ورود به کارهای سخت، مقاومت در برابر مشکلات و تحمل رنج‌‌های آن را می‌‌دهد.[1] از ملکه ثبات گاهی به استقامت تعبیر می‌‌شود.\r\n\r\nملکه ثَبات با ملکه صبر هم‌‌خانواده است و تنها تفاوت آنها به عموم و خصوص است. صبر اخص از ثَبات، و به معنای ثَبات در برابر مکروه با قلب و بدن است؛ قلب با خودداری از بی‌‌تابی و بدن با پرهیز از کسالت، تساهل، خالی کردن میدان و اجتناب از شتاب، در آنجا که شتاب ناپسند است. بنابراین، صبر نوعی خاص از ثبات است.[2]\r\n\r\nج) برابرنهاد ثبات\r\n\r\nبنابر آنچه گذشت، ثبات در برابر زوال است.[3] منظور از زوال، تزلزل و نماندن در یک حالت و موقعیت است. ثبات و زوال، بر حسب متعلق خود، اشکال مختلفی دارند. در میدان جهاد، ثباتْ ایستادگی در برابر دشمن، و زوالْ فرار از میدان است. در ایمان و عقیده، ثباتْ حفظ عقیده و زوالْ رنگ باختن در برابر اقتضائات زندگی طبیعی است. ولی همه این اشکال از منشأ واحدی در نفس انسان ناشی می‌‌شوند و صورت نفسانی یکسانی را حکایت می‌‌کنند.\r\n\r\n2. اقسام ثَبات\r\n\r\nثبات را اگر به صورت انتزاعی لحاظ کنیم، ممکن است اقسام زیادی برای آن تصویر کنیم. ولی ما در این گفتار، ثبات را به صورت انضمامی، یعنی به اعتبار عرصه‌‌هایی که ثبات در آنها سفارش شده، تقسیم می‌‌کنیم. با این ملاحظه، قرآن کریم در دو عرصه به ثبات سفارش، و آن را به مثابه فضیلت تلقی کرده است: «عرصه جهاد و عرصه ایمان به خدا». همه آیاتی که در قرآن کریم به نوعی درباره ثبات سخنی دارند، به یکی از این دو قسم ناظر هستند.\r\n\r\nمنظور از ثبات در جهاد این است که اهل ایمان، در میادین جنگ، هنگام مواجهه با کفار، جز با شرایطی که شریعت تجویز کرده، از مقابل آنها نگریزند. قرآن کریم‌‌ می‌‌فرماید:\r\n\r\n\r\n\r\n[1]. نراقی، جامع السعادات، ج 1، ص 236.\r\n\r\n[2]. طباطبایی، المیزان، ج 9، ص 94. مراد صاحب المیزان از مکروه، در این تحلیل، هر چیزی است که نفس آن را برنمی‌‌‌تابد. بنابر این صبر بر نعمت و طاعت را نیز شامل می‌‌‌شود.\r\n\r\n[3]. طوسی، تبیان، ج 1، ص 164؛ طباطبایی، المیزان، ج 15، ص 210.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81076","order":"212","text":"{یا أَیهَا الَّذِینَ آمَنُوا إِذَا لَقِیتُمْ فِئَةً فَاثْبُتُوا وَاذْكُرُوا اللَّهَ كَثِیرًا لَعَلَّكُمْ تُفْلِحُونَ} (انفال: 45)\r\n\r\nاى كسانى كه ایمان آورده‌‌اید، چون با گروهى برخورد مى‌‌كنید، پایدارى ورزید و خدا را بسیار یاد كنید؛ باشد كه رستگار شوید.\r\n\r\nاین آیه کریمه به خداباوران فرمان می‌‌دهد که در جنگ با کفار ایستادگی کنند و از خدا یاری بخواهند. یکی از مصادیق رستگاری، که در این آیه وعده داده شده، پیروزی در میدان جنگ است.[1]\r\n\r\nثبات در ایمان به این معناست که انسان نسبت به عقاید خود چنان مطمئن باشد که با شبهات دچار تزلزل نشود. تنها در این صورت است که انسان در انجام اعمال نیک تلاش می‌‌کند و سختی‌‌های آن را به جان می‌‌خرد.[2] قرآن کریم در این باره می‌‌فرماید:\r\n\r\n{یثَبِّتُ اللَّهُ الَّذِینَ آمَنُوا بِالْقَوْلِ الثَّابِتِ فِی الْحَیاةِ الدُّنْیا وَ فِی الْآخِرَةِ} (ابراهیم: 27)\r\n\r\nخدا كسانى را كه ایمان آورده‌‌اند، در زندگى دنیا و در آخرت، با سخن استوار، ثابت مى‌‌گرداند.\r\n\r\nمقام ثبات و استقامت بر ایمان، با مقام ایمان تفاوت دارد. این دوگانگی را از قرآن استفاده می‌‌کنیم که در آیه‌‌ای، استقامت و ایمان را با حرف ثمّ به هم عطف کرده است: {قَالُوا رَبُّنَا اللَّهُ ثُمَّ اسْتَقَامُوا}.[3]\r\n\r\nما در ادامه بحث منحصراً درباره ثبات در ایمان سخن خواهیم گفت.\r\n\r\n3. منابع و مناشی ثبات\r\n\r\nثبات در نفس آدمی بر روی دو ریشه می‌‌روید: «معرفت و قوت نفس».[4]\r\n\r\n\r\n\r\n[1]. طوسی، تبیان، ج 5، ص 131.\r\n\r\n[2]. ر.ک: نراقی، جامع السعادات، ج 1، ص 237.\r\n\r\n[3]. زمخشری،‌‌‌کشاف، ج 2، ص 548.\r\n\r\n[4]. نراقی، جامع السعادات، ج 1، ص 237.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81077","order":"213","text":"الف) معرفت\r\n\r\nهمان طور که در مبحث ایمان دانستیم، معرفت لازمه ایمان است. پس در دوام و ماندگاری آن نیز مؤثر است؛ آشنایی با حضرت پروردگار و صفات و افعال او موجب پیدایش ایمان در دل می‌‌شود. با این حال، به نظر می‌‌رسد معرفتی که موجب ثبات می‌‌شود، با آنچه در پیدایش ایمان تأثیر می‌‌گذارد، متفاوت است. برای پیدایش ثبات انسان، علاوه بر خدا و صفات او، باید کارهای موافق و مخالف ایمان را نیز بشناسد. امام صادق(ع) می‌‌فرماید:\r\n\r\nوَجَدْتُ عُلُومَ النَّاسِ كُلِّهِمْ فِی أَرْبَعَةٍ أَوَّلُهَا أَنْ تَعْرِفَ رَبَّكَ وَ الثَّانِی أَنْ تَعْرِفَ مَا صَنَعَ بِكَ وَ الثَّالِثُ أَنْ تَعْرِفَ مَا أَرَادَ مِنْكَ وَ الرَّابِعَةُ أَنْ تَعْرِفَ مَا یخْرِجُكَ مِنْ دَینِك.[1]\r\n\r\nمن همه دانش‌‌های مردمان را در چهار دسته می‌‌بینم: اول اینکه پروردگارت را بشناسی؛ دوم بدانی او با تو چه کرده؛ سوم اینکه بدانی از تو چه می‌‌خواهد و چهارم اینکه بدانی چه چیزی تو را از دین به در می‌‌کند.\r\n\r\nفقره سوم در حقیقت همان چیزهایی است که با ایمان سازگار، و موجب ثبات و ماندگاری می‌‌شوند و فقره چهارم عبارت است از کارهایی که با ایمان ناسازگارند و مانع ثبات می‌‌شوند.\r\n\r\nب) قدرت نفسانی\r\n\r\nیکی از مناشی ثبات و استقامت، قدرت نفسانی است. طبق تعریفی که از ابن سینا نقل شده، قدرت نفسانی عبارت است از اینکه انسان بتواند به آسانی تصمیم بگیرد و سایر افعال نفسانی را انجام دهد.[2] فعل نفسانی، که از آن به فعل جوانحی باطنی و درونی هم تعبیر می‌‌شود، به افعالی اطلاق می‌‌شود که انسان برای انجام آن به هیچ یک از اعضای بدن نیاز ندارد و جز فاعل، کسی از وقوع آن با خبر نمی‌‌شود؛ مثل اراده،[3] صبر[4] تفکر و .... \r\n\r\n\r\n\r\n[1]. برقی، ‌‌‌محاسن، ج 1، ص 233.\r\n\r\n[2]. غروی اصفهانى، نهاية الدراية في شرح الكفاية، ج 1، ص 507.\r\n\r\n[3]. نراقی، جامع السعادات، ج 1، ص 237.\r\n\r\n[4]. طباطبائي، تفسير الميزان، ج 16، ص 218.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81078","order":"214","text":" این مفهوم، در برابر مفهوم فعل جسمی،‌‌ ظاهری یا جوارحی است که به وسیله اعضای بدن انجام می‌‌شود و دیگران هم می‌‌توانند وقوع آن را نظاره کنند.\r\n\r\nرابطه بین ثبات و قدرت نفسانی را برخی از مفسران[1] از این آیه کریمه استفاده کرده‌‌اند:\r\n\r\n{إِذْ یغَشِّیكُمْ النُّعَاسَ أَمَنَةً مِنْهُ وَ ینَزِّلُ عَلَیكُمْ مِنْ السَّمَاءِ مَاءً لِیطَهِّرَكُمْ بِهِ وَ یذْهِبَ عَنكُمْ رِجْزَ الشَّیطَانِ وَ لِیرْبِطَ عَلَى قُلُوبِكُمْ وَ یثَبِّتَ بِهِ الْأَقْدَامَ} (انفال: 11)\r\n\r\n‌‌‌‌‌‌‌‌به یاد آورید هنگامى را كه ‌‌‌‌‌‌‌‌خدا خواب سبك آرام‌‌بخشى كه از جانب او بود، بر شما مسلط ساخت و از آسمان بارانى بر شما فرو ریخت تا شما را با آن پاك گرداند، و وسوسه شیطان را از شما بزداید و دل‌‌هایتان را محكم سازد و گام‌‌هایتان را بدان استوار دارد.\r\n\r\nاین آیه کریمه، در مقام امتنان، به مسلمانان یادآوری می‌‌کند که با نزول باران توانستند پلیدی‌‌های ظاهری و پلشتی‌‌های معنوی را بزدایند و از وسوسه شیطان رها شوند و دلشان محکم شود. دلالت آیه کریمه تا بدینجا واضح است و اختلافی در آن نیست. اختلاف از اینجا آغاز می‌‌شد که ثبات قدم، در جمله {یثَبِّتَ بِهِ الْأَقْدَامَ}، معلول نزول باران است یا ناشی از محکم شدن دل‌‌ها؟! در صورت اول، معنای آیه این است که باران آمد، ماسه‌‌ها به هم چسبیدند و زمین ماسه‌‌ای محکم شد؛ به طوری که پای شما در آن فرو نمی‌‌رفت.[2] طبق این برداشت، این آیه کریمه با بحث ما ارتباطی ندارد. ولی در صورت دوم معنای آیه این است که با آمدن باران، شما قوی‌‌دل شدید و به همین دلیل استقامت کردید. در این صورت استقامت مولود قوت دل است.\r\n\r\n\r\n\r\n[1]. ر.ک: ابن عربی، تفسير ابن عربي، ج 1، ص 275.\r\n\r\n[2]. ر.ک: طباطبایی، المیزان،‌‌‌ ج 9، ص 22.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81079","order":"215","text":"خلاصه\r\n\r\n1. ثَبات در لغت به معنای دوام است و در اصطلاح اخلاق، ملکه‌‌ای است که به انسان توان ورود به کارهای سخت، مقاومت در برابر مشکلات و تحمل رنج‌‌های آن را می‌‌دهد.\r\n\r\n2. ملکه ثَبات با ملکه صبر هم‌‌خانواده است و تنها تفاوت آنها این است که صبر اخص از ثَبات است.\r\n\r\n3. برابرنهاد ثبات، زوالْ به معنای تزلزل و نماندن در یک حالت و موقعیت است.\r\n\r\n4. قرآن کریم ثبات را در عرصه جهاد و عرصه ایمان به خدا، سفارش کرده است. منظور از ثبات در جهاد، ایستادگی در میدان نبرد است و ثبات در ایمان، به این معناست که انسان نسبت به عقاید خود چنان مطمئن باشد که با شبهات دچار تزلزل نشود.\r\n\r\n5. مقام ثبات و استقامت بر ایمان، با مقام ایمان تفاوت دارد. ثبات در ایمان از دو منبع معرفت و قوت نفس ناشی می‌‌شود.\r\n\r\n\r\nپرسش\r\n\r\n1. منظور از ثبات در ایمان چیست؟\r\n\r\n2. معرفتی که موجب ثبات می‌‌شود، چه خصوصیتی دارد؟\r\n\r\n3. قدرت نفسانی را تعریف کنید.\r\n\r\n4. فعل نفسانی با فعل جوارحی چه تفاوتی دارد؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81080","order":"216","text":"درس 26: ثبات و استقامت (آثار، تحصیل و توسعه)\r\n\r\nاز فراگیر انتظار می‌‌رود در پایان این درس بتواند:\r\n\r\n1. آثار دنیوی و اخروی ثبات و استقامت را بیان کند.\r\n\r\n2. راه‌‌های تحصیل و توسعه ثبات و استقامت را از آیات و روایات استنباط کند.\r\n\r\nثبات قدم، فضیلتی است که زندگی دنیوی و اخروی انسان را متحول می‌‌سازد؛ به همین دلیل تحصیل آن برای کنشگر اخلاقی ضروری است و باید راه‌‌های تحصیل و توسعه آن را فرا بگیرد. ما در ادامه، آثار ثبات را در دو دسته دنیوی و اخروی نام می‌‌بریم و راه‌‌های کسب و گسترش آن را برمی‌‌شماریم.\r\n\r\n\r\n1. آثار و کارکردهای ثَبات\r\n\r\nالف) آثار دنیوی ثبات\r\n\r\nیک _ توسعه روزی\r\n\r\nیکی از آثار ثبات در دنیا گسترش روزی است. قرآن کریم می‌‌فرماید: {وَ أَلَّوْ اسْتَقَامُوا عَلَى الطَّرِیقَةِ لَأَسْقَینَاهُمْ مَاءً غَدَقًاً}؛ (جن: 16) «و اگر‌‌ در راه درست، پایدارى ورزند، ما آنها را با آب فراوان سیراب می‌‌کنیم». در این آیه کریمه، آب فراوان کنایه از روزی گسترده است؛ چون آب منشأ روزی انسان است.[1] از این آیه کریمه استفاده می‌‌شود ایمان تا به مرحله \r\n\r\n\r\n\r\n[1]. طبرسی، مجمع البیان، ج 10، ص 151.","description":"","index":"29739","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81081","order":"217","text":"ثبات نرسد، این اثر را نخواهد داشت.[1] این مطلب را می‌‌توان از آیه دیگری نیز استفاده کرد.\r\n\r\n{وَ لَوْ أَنَّ أَهْلَ الْقُرَى آمَنُوا وَ اتَّقَوْا لَفَتَحْنَا عَلَیهِمْ بَرَكَاتٍ مِنْ السَّمَاءِ وَ الْأَرْضِ} (اعراف: 96)\r\n\r\nو اگر مردم شهرها ایمان آورده و تقوا پیشه کنند، قطعاً بركاتى از آسمان و زمین برایشان مى‌‌گشاییم.\r\n\r\nدر این آیه هم فتح باب برکات، به ثبات ایمان منوط شده است؛ چون مراعات تقوا نشانه ثبات ایمان است.\r\n\r\nدو _ نشاط عمل\r\n\r\nیکی از فواید ثبات، نشاط در عمل است. با توجه به اینکه هر عملی از جهات مختلفی برای انسان هزینه دارد، اگر باورها و اعتقادات در نفس انسان ثابت و استوار نشده باشند، برای عمل عزم جدی پیدا نمی‌‌کند. برای اینکه کسی به مقتضای عقاید و ایمان خود هزینه‌‌های عمل را تحمل کند و با نشاط و جدیت به کار بپردازد، باید آن عقیده و ایمان در نفسش ثابت و استوار شده باشد.[2]\r\n\r\nسه _ نصرت الاهی\r\n\r\nیکی از آثار و ثمرات استقامت و ثبات در ایمان، برخورداری از نصرت الاهی است. قرآن کریم می‌‌فرماید: {إِنَّ اللَّهَ یدَافِعُ عَنْ الَّذِینَ آمَنُوا}؛ (حج: 38) «قطعاً خداوند از كسانى كه ایمان آورده‌‌اند، دفاع مى‌‌كند». این آیه کریمه به زندگی دنیا نظر دارد و دفاع در برابر دشمنان دنیوی را مطرح می‌‌کند.[3] همچنین می‌‌فرماید: {إِنَّا لَنَنصُرُ رُسُلَنَا وَالَّذِینَ آمَنُوا فِی الْحَیاةِ الدُّنْیا}؛ (غافر: 51)  «ما حتماً فرستادگان خود و مؤمنان را در زندگى دنیا یارى مى‌‌كنیم». طبق آگاهی‌‌های پیشینی ما از سنن الاهی، مراد از اهل ایمان در این دو آیه، کسانی است که در ایمان خود به ثبات رسیده‌‌اند و آمادگی دارند در میدان جنگ برای دفاع از آن جانفشانی کنند. مؤمنین ثابت‌‌قدم، به دو صورت از یاری خداوند متعال \r\n\r\n\r\n\r\n[1]. مکارم شیرازی، تفسیر نمونه، ج 25، ص 127.\r\n\r\n[2]. ر.ک: نراقی، جامع السعادات، ج 1، ص 237.\r\n\r\n[3]. طبرسی، مجمع البیان، ج 7، ص 156.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81082","order":"218","text":"بهره‌‌مند می‌‌شوند: اولاً مکتب اهل ایمان، در برابر مکاتب مخالف، عقلانی‌‌تر است و برخوردار از حجت و برهان کافی؛ ثانیاً در میادین جنگ‌‌، علاوه بر امداد به وسیله فرشتگان،[1] ایجاد رعب[2] و عوامل طبیعی،[3] مؤمنان استوارترند؛ نخست به این دلیل که به زندگی اخروی معتقدند، مرگ را پایان کار نمی‌‌دانند و از مرگ نمی‌‌هراسند و دیگر به این دلیل که خدا را مؤثر اصلی در وجود می‌‌دانند و برای دیگران فاعلیت مستقل قائل نیستند. بعید نیست فهم دقیقی که طبق بیان قرآن کریم موجب می‌‌شود مؤمنان تا ده برابر مشرکان قوی باشند، همین باورها باشد؛ چنان که می‌‌فرماید:\r\n\r\n{یا أَیهَا النَّبِی حَرِّضْ الْمُؤْمِنِینَ عَلَى الْقِتَالِ إِنْ یكُنْ مِنْكُمْ عِشْرُونَ صَابِرُونَ یغْلِبُوا مِائَتَینِ وَ إِنْ یكُنْ مِنْكُمْ مِائَةٌ یغْلِبُوا أَلْفًا مِنْ الَّذِینَ كَفَرُوا بِأَنَّهُمْ قَوْمٌ لَا یفْقَهُونَ} (انفال: 65)\r\n\r\nاى پیامبر، مؤمنان را به جهاد برانگیز. اگر از شما بیست نفر شكیبا باشد، بر دویست تن چیره مى‌‌شوند و اگر از شما یكصد تن باشد، بر هزار تن از كافران پیروز مى‌‌شوند؛ چرا كه آنان مردمانی نفهمند.\r\n\r\nاین صورت دیگری از نصرت الاهی است که نصیب مؤمنان ثابت‌‌قدم می‌‌شود.\r\n\r\nب) آثار اخروی\r\n\r\nقرآن کریم همه بهره‌‌های اخروی را، که به سبب ثبات قدم و استقامت نصیب مؤمنان می‌‌شود، در سه آیه از سوره فصلت مطرح کرده است؛ می‌‌فرماید:\r\n\r\nPإِنَّ الَّذِینَ قَالُوا رَبُّنَا اللَّهُ ثُمَّ اسْتَقَامُوا تَتَنَزَّلُ عَلَیهِمُ الْمَلَائِكَةُ أَلَّا تَخَافُوا وَ لَا تَحْزَنُوا وَ أَبْشِرُوا بِالْجَنَّةِ الَّتِی كُنْتُمْ تُوعَدُونَ* نَحْنُ أَوْلِیاؤُكُمْ فِی الْحَیاةِ الدُّنْیا وَ فِی الْآخِرَةِ وَ لَكُمْ فِیهَا مَا تَشْتَهِی أَنفُسُكُمْ وَ لَكُمْ فِیهَا مَا تَدَّعُونَ* نُزُلًا مِنْ غَفُورٍ رَحِیمٍO (فصلت: 30 _ 23)\r\n\r\nكسانى كه گفتند: پروردگار ما خداست، سپس ایستادگى كردند، فرشتگان \r\n\r\n\r\n\r\n[1]. آل‌‌‌عمران: 125.\r\n\r\n[2]. حشر: 2.\r\n\r\n[3]. انفال: 17.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81083","order":"219","text":"بر آنان فرود مى‌‌آیند ‌‌‌‌‌‌‌‌و مى‌‌گویند:‌‌ هان، نترسید و غمگین نباشید و به بهشتى كه وعده‌‌اش را گرفته‌‌اید، شاد باشید. ما در زندگى دنیا و در آخرت دوستان شماییم و در بهشت هر چه میل داشته باشید و هر چه بخواهید، براى شما هست؛ پذیرایی از سوى آن بخشنده مهربان.\r\n\r\nبهره‌‌هایی که در این آیات مطرح شده، دارای پنج مرحله است که یکی پس از دیگری رخ می‌‌نماید. نعمت‌‌هایی که در این مراحل به سبب استقامت و ثبات نصیب مؤمن می‌‌شود، عبارتند از: انس، امنیت، شادی، یاری و احترام. ما درباره هر یک از این نعمت‌‌ها به اختصار سخن می‌‌گوییم.\r\n\r\nیک ـ انس در هنگام نیاز\r\n\r\nطبق صریح آیه قرآن، تردیدی در این نیست که فرشتگان بر مؤمنان ثابت‌‌قدم نازل می‌‌شوند. می‌‌فرماید: {إِنَّ الَّذِینَ قَالُوا رَبُّنَا اللَّهُ ثُمَّ اسْتَقَامُوا تَتَنَزَّلُ عَلَیهِمُ الْمَلَائِكَةُ} ؛ «كسانى كه گفتند: پروردگار ما خداست، سپس ایستادگى كردند، فرشتگان بر آنان فرود مى‌‌آیند». روایات ذیل این آیه و نیز تفاسیر، فقط به تبیین موقعیت و کیفیت این نزول پرداخته‌‌اند. با توجه به اینکه «تَتَنَزَّلُ» فعل مضارع است و در آیه هیچ نشانه‌‌ای بر اختصاص آن به آینده وجود ندارد، می‌‌توان دوام و استمرار را از آن استفاده کرد. بر این اساس، ممکن است بگوییم نزول فرشتگان بر اهل ثبات، اختصاص به آخرت ندارد و در حیات دنیا هم اتفاق می‌‌افتد. تعدادی از روایات نیز بر این معنا دلالت می‌‌کنند.\r\n\r\nائمه(علیهم‌السلام)، در بیاناتی سمبولیک، تلاش کرده‌‌اند این گزاره را به مخاطبان خود القا کنند. امام باقر(ع) می‌‌فرماید: «آری بر ما نازل می‌‌شوند و بر فرش‌‌های ما پا می‌‌گذارند». امام صادق(ع) با اشاره به یک پشتی در کنار اتاق می‌‌فرماید: «فرشتگان چقدر بر این پشتی تکیه کرده‌‌اند و ما ریزپرهاشان را از آن جمع کرده‌‌ایم».[1] ولی چون همه روایات فقط از نزول فرشته بر ائمه معصوم سخن گفته‌‌اند، احتمال می‌‌دهیم این اتفاق در زندگی دنیا به مقامات ویژه‌‌ای اختصاص داشته باشد که اکثر اهل ایمان به آن دسترسی ندارند؛ به همین دلیل مفسران موقعیت نزول را در خارج از زندگی دنیا تصویر کرده‌‌اند. برخی در \r\n\r\n\r\n\r\n[1]. ر.ک: حویزی، نور الثقلین، ج 4، ص 547.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81084","order":"220","text":"زمان مرگ و برخی هم هنگام خروج از قبر در روز قیامت.[1]\r\n\r\nاولین مشکل انسان، هنگام انتقال به زندگی اخروی، تنهایی و غربت است. امیرالمؤمنین(ع) در خطاب به اهل قبور، آنها را با این دو ویژگی می‌‌خواند: «یا أَهْلَ الْغُرْبَةِ یا أَهْلَ الْوَحْدَةِ».[2] پس اولین نیاز او همراهی و انس با کسی است که به آنجا آشنا باشد. بنابراین، می‌‌توان احتمال داد که نزول فرشتگان برای پاسخ به این نیاز اهل ثبات و استقامت است.\r\n\r\nدو _ امنیت و شادی\r\n\r\nاحتمال ضرر، انسان را می‌‌ترساند و تصور از دست دادن منفعت، اندوهگینش می‌‌کند. میزان ترس و اندوه، به میزان ضرر و منفعت بستگی دارد؛ هر چه ضرر و منفعت بزرگ‌‌تر، ترس و اندوه عمیق‌‌تر و کشنده‌‌تر. انسان حتی اگر مؤمن نباشد، با دیدن نشانه‌‌های مرگ و تصور زیان بزرگی چون جهنم و دوری از رحمت و رضوان الاهی، به شدت می‌‌ترسد و با تصور از کف دادن منفعت بزرگی چون بهشت و رضوان خدا عمیقاً اندوهگین می‌‌شود.\r\n\r\nیکی از فواید ثبات در ایمان، رهایی از ترس و اندوه و رسیدن به امنیت و شادی است. قرآن کریم می‌‌فرماید: {إِنَّ الَّذِینَ قَالُوا رَبُّنَا اللَّهُ ثُمَّ اسْتَقَامُوا فَلَا خَوْفٌ عَلَیهِمْ وَلَا هُمْ یحْزَنُونَ }(فصلت: 30؛ احقاف:13)؛ «كسانى كه گفتند: «پروردگار ما خداست، سپس ایستادگى كردند»، بیمى بر آنان نیست و غمگین نخواهند شد». در سوره فصلت این پیام را از زبان فرشتگانی که بر اهل ثبات نازل شده‌‌اند، می‌‌رساند و با این مژده تکمیلش می‌‌کند: {وَأَبْشِرُوا بِالْجَنَّةِ الَّتِی كُنْتُمْ تُوعَدُونَ}.\r\n\r\nسه _ یاری\r\n\r\nطبق آیه کریمه فصلت، یکی از آثار ثبات و استقامت، ولایت فرشتگان است: {نَحْنُ أَوْلِیاؤُكُمْ فِی الْحَیاةِ الدُّنْیا وَفِی الْآخِرَةِ}. فهم دقیق این نعمت، منوط به فهم معنای ولایت است. ولایت در این کریمه می‌‌تواند به معنای نصرت و یاری یا دوستی باشد و ممکن است هر دو معنا را افاده کند؛ اگر چه در غیر این صورت هم، هر یک از معانی را از آن بفهمیم، معنای دیگر لازمه آن خواهد بود.\r\n\r\n\r\n\r\n[1]. طوسی، تبیان، ج 9، ص 123.\r\n\r\n[2]. شریف رضی، نهج البلاغه، ص 492.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81085","order":"221","text":"چهار _ احترام\r\n\r\nفرشتگان، با بشارت بهشت، ترس و اندوه را از مخاطب خود می‌‌گیرند و امنیت و شادی را به آن می‌‌نشانند؛ ولی بالاتر از این، انسان نیازمند احترام است. احترام چیزی است که فطرت انسان مطالبه می‌‌کند؛ به همین دلیل در دنیا و آخرت به طور یکسان وجود دارد. یکی از آثار ثبات تأمین این نیاز، در زندگی اخروی است. خداوند متعال به دو صورت اهل ثبات را احترام می‌‌کند؛ نخست با تنوع نعمت: {وَ لَكُمْ فِیهَا مَا تَشْتَهِی أَنفُسُكُمْ وَ لَكُمْ فِیهَا مَا تَدَّعُونَ} (فصلت: 31) و دیگر با انتساب همه نعمت‌‌ها به خویش: {نُزُلًا مِنْ غَفُورٍ رَحِیمٌٍ}. نُزُل در زبان عرب به مجموعه چیزهایی گفته می‌‌شود که میزبان برای مهمان آماده می‌‌کند. این مجموعه نه تنها خوردنی و نوشیدنی، که شامل همه ادوات و ابزار تکریم و احترام می‌‌شود.[1] مفسران گفته‌‌اند: این آیه، برای رساندن این مقصود است که این نعمت‌‌ها، با همه اهمیت و بزرگی، از جهت انتساب به خداوند متعال، بزرگ‌‌تر و مهم‌‌ترند.[2]\r\n\r\n2. راه‌‌های کسب و توسعه ثَبات\r\n\r\nمؤمن پس از آنکه مناشی و زمینه‌‌های ثبات را در نفس خود فراهم می‌‌کند، برای دستیابی به ثبات و استقامت و مصونیت از تزلزل، می‌‌تواند از سه عامل هم‌‌افق بهره‌‌مند شود.\r\n\r\nالف) تقوا\r\n\r\nنخستین و مهم‌‌ترین عاملی که ثبات در ایمان را نتیجه می‌‌دهد، تقواست؛ چنان که اصل ایمان نیز با این عامل به دست می‌‌آید. در آیاتی از قرآن کریم، ایمان به طور مکرر و پی‌‌در‌‌پی خواسته شده است. مثل:\r\n\r\n{لَیسَ عَلَى الَّذِینَ آمَنُوا وَ عَمِلُوا الصَّالِحَاتِ جُنَاحٌ فِیمَا طَعِمُوا إِذَا مَا اتَّقَوْا وَ آمَنُوا وَعَمِلُوا الصَّالِحَاتِ ثُمَّ اتَّقَوْا وَ آمَنُوا} (مائده: 93)\r\n\r\nبر آنان که ایمان آوردند و نیکوکار شدند باکی نیست در آنچه که از مأکولات خورند،... در صورتى كه تقوا پیشه كنند و ایمان بیاورند و كارهاى شایسته\r\n\r\n\r\n\r\n[1]. طبرسی، مجمع البیان، ج 2، ص 479.\r\n\r\n[2]. ر.ک: طوسی، تبیان، ج 9، ص 124.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81086","order":"222","text":"كنند؛ سپس تقوا پیشه كنند و ایمان بیاورند.\r\n\r\n{یا أَیهَا الَّذِینَ آمَنُوا اتَّقُوا اللَّهَ وَ آمِنُوا} (حدید: 28)\r\n\r\nاى كسانى كه ایمان آورده‌‌اید، از خدا پروا کنید و ایمان آورید.\r\n\r\nمفسران از این تکرارِ دعوت، ثبات در تقوا[1] و مراتب متفاوت و رو به ارتقای ایمان را استنباط کرده‌‌اند.[2] از تجمیع این دو برداشت، می‌‌توان این نتیجه را به دست آورد که تقوای پیوسته، مستلزم تزاید و ثبات ایمان است. افزون بر این، در سخنان معصومین، به صراحت تقوا به عنوان سبب پیدایش ثبات شناخته شده است. ابان بن سوید می‌‌گوید که به امام صادق(ع) عرض کردم: «چه چیزی ایمان را در انسان ثابت می‌‌کند»؟ فرمود: «الذّی یُثْبِتُهُ فِیه الْوَرَعَ وَ الذی یُخْرِجُهُ مِنْهُ الطَّمَع»؛[3] «چیزی که در انسان ثابتش می‌‌کند، پرواست و آنکه از او بازش می‌‌ستاند، طمع است».\r\n\r\nامام صادق(ع) می‌‌فرماید: «هر کس رفتارش مطابق سخنش باشد من شهادت می‌‌دهم که نجات می‌‌یابد و هرکس قول و فعلش یکی نباشد، ایمانش عاریتی است».[4]‌‌ امام کاظم(ع)، در ادامه سخنی درباره ایمان عاریتی، می‌‌فرماید: «فلانی بر ما دروغ بست و همین کار ایمانش را سلب کرد».[5]\r\n\r\nاز این سخنان استفاده می‌‌شود که تقوا، ایمان را ثابت و استوار، و بی‌‌تقوایی آن را متزلزل می‌‌کند و در نهایت از ریشه برمی‌‌کند. بالاتر از این، در پاره‌‌ای از احادیث بین تقوا و ثبات، نوعی مساوقت و این همانی تصویر شده است. به گزارش مرحوم صدوق، کسی از امیرالمؤمنین پرسید ثَبات ایمان چیست؟ فرمود: «تقوا».[6]\r\n\r\nب) عمل به تکلیف\r\n\r\nیکی از راه‌‌های کسب و توسعه ثبات این است که انسان تکالیف الاهی را به دقت و به \r\n\r\n\r\n\r\n[1]. زمخشری، کشاف، ج 1، ص 643.\r\n\r\n[2]. فیض کاشانی، تفسیر صافی، ج 2، ص 84.\r\n\r\n[3]. حر عاملی، وسائل الشیعة، ج20، ص358.\r\n\r\n[4]. کلینی، کافی، ج2، ص 419.\r\n\r\n[5]. همان، ص 418.\r\n\r\n[6]. صدوق، خصال، ج 1، ص9؛ حر عاملی، وسائل‏الشيعة، ج16، ص 25.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81087","order":"223","text":"تمامی انجام دهد. قرآن کریم می‌‌فرماید: {وَ لَوْ أَنَّهُمْ فَعَلُوا مَا یوعَظُونَ بِهِ لَكَانَ خَیرًا لَهُمْ وَ أَشَدَّ تَثْبِیتًا}؛ (نساء: 66) «و اگر آنان آنچه را بدان پند داده مى‌‌شوند، به كار مى‌‌بستند، قطعاً برایشان بهتر و در تثبیت ایمانشان[1] مؤثرتر بود». تفاوت عمل به تکلیف با تقوا در این است که تقوا صفت درونی است و عمل به تکلیف جلوه بیرونی و ظاهری آن است.\r\n\r\nج) انفاق\r\n\r\nیکی از عوامل تثبیت ایمان، به طور ویژه، انفاق است. بذل مال در تثبیت ایمان مؤثر است؛ چون مال برای انسانْ عزیز و همسنگ جان است. وقتی کسی بتواند در بخشیدن مال بر نفسش چیره شود، نفسش چنان مطیع می‌‌شود که از دنبال کردن امیال و شهوات خود دست برمی‌‌دارد و بدین وسیله ایمانش تثبیت می‌‌شود.[2] قرآن کریم می‌‌فرماید:\r\n\r\n{وَ مَثَلُ الَّذِینَ ینفِقُونَ أَمْوَالَهُمْ ابْتِغَاءَ مَرْضَاةِ اللَّهِ وَ تَثْبِیتًا مِنْ أَنْفُسِهِمْ ... } (بقره: 265)\r\n\r\nو ‌‌صدقات‌‌ كسانى كه اموال خویش را براى طلب خشنودى خدا و استوارى روحشان انفاق مى‌‌كنند ... .\r\n\r\nبرخی از مفسران از این آیه کریمه استفاده کرده‌‌اند که انفاق موجب ثبات قدم انسان در انجام طاعات می‌‌شود.[3] این قول، با آنچه مفسران دیگر[4] از آیه فهمیده‌‌اند، تفاوت ماهوی ندارد؛ چون ثبات قدم در طاعت، ناشی از ثبات و استحکام ایمان است.\r\n\r\n\r\n\r\n[1]. طبرسی، جوامع الجامع، ج 1، ص 414.\r\n\r\n[2]. زمخشری،‌‌‌ کشاف، ج 1، ص 394.\r\n\r\n[3]. طوسی، تبیان، ج 2، ص 338.\r\n\r\n[4]. زمخشری،‌‌‌ کشاف، ج 1، ص 394.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81088","order":"224","text":"خلاصه\r\n\r\n1. توسعه روزی، نشاط در عمل و نصرت الاهی، از آثار دنیوی ثبات قدم است.\r\n\r\n2. از آثار اخروی ثبات قدم، انس با فرشتگان الاهی در هنگام انتقال به زندگی اخروی، برخورداری از دوستی، یاری و احترام ایشان و نهایت برخورداری از امنیت و شادی در سرای آخرت است.\r\n\r\n3. مطابق آیات قرآن کریم، انسان با مراعات‌‌ تقوا، عمل به تکلیف و انفاق در راه خدا می‌‌تواند فضیلت ثبات را به دست آورده، آن را در محیط جان خود توسعه دهد.\r\n\r\n\r\nپرسش\r\n\r\n1. با توجه به آیه مبارکه انفال، خداوند متعال به چه صورتی اهل ثبات را یاری می‌‌کند؟\r\n\r\n2. به چه دلیلی می‌‌توان گفت نزول فرشتگان بر اهل ثبات مخصوص آخرت نیست؟\r\n\r\n3. چرا اهل ثبات در روز قیامت شادند؟\r\n\r\n4. چگونگی تأثیر انفاق را در ثبات ایمان بیان کنید.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81089","order":"225","text":"فصل سوم\r\n\r\n نظم و نشاط","description":"","index":"29740","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81090","order":"226","text":"درس 27: نظم\r\n\r\nاز فراگیر انتظار می‌‌رود در پایان این درس بتواند:\r\n\r\n1. نظم را تعریف، و اقسام آن را از هم تفکیک کند.\r\n\r\n2. آثار نظم را در زندگی فردی بشمارد.\r\n\r\n3. راه‌‌های دستیابی به نظم را بیان کند.\r\n\r\n4. برای آثار و راه‌‌های دستیابی به نظم، از آیات و روایات استدلال کند.\r\n\r\nدر سنت اخلاقی ما از نظم بحث نشده و اندیشوران اخلاقی، برای تبیین اصطلاح اخلاقی آن تلاشی نکرده‌‌اند. ما در این فصل، از نظم، با دو قید بحث می‌‌کنیم: «فردیت و فراگیری». نظم مورد بحث در این درس فردی است؛ یعنی شامل نظم اجتماعی نمی‌‌شود و فراگیر است؛ یعنی برون و درون انسان را شامل می‌‌شود.\r\n\r\n\r\n1. مفهوم‌‌شناسی\r\n\r\nالف) مفهوم لغوی\r\n\r\nنظم در لغت فارسی به معناى آراستن، ترتیب دادن، هماهنگى، به رشته کشیدنِ مروارید ","description":"","index":"29741","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81091","order":"227","text":"و نیز به معنای کلام موزون و با قافیه (خلاف نثر) به کار رفته است.[1] در لغت عرب، اصل واژه نظم بر تألیف و متراکم‌‌سازی دلالت دارد؛ به همین دلیل تألیف آحاد پراکنده از هر چیزی را نظم می‌‌گویند؛ مثل تألیف مهره‌‌های پراکنده در یک نخ و تألیف کلمات پراکنده در یک سیاق؛ به همین دلیل نخی که مهره‌‌ها را جمع می‌‌کند، نظام نامیده می‌‌شود.[2] بنابراین هر جا آحاد متفرق حول یک محور و تحت یک قاعده قرار گیرند، نظم اتفاق افتاده است. لازمه این اتفاق، ترتیب، زیبایی و آراستگی است.\r\n\r\nب) مفهوم اصطلاحی\r\n\r\nممکن است نظم در هر حوزه را به عنوان یک اصطلاح تلقی کنیم. بنابراین، نظم دارای اصطلاحات مختلفی است که هر یک معنای متناسب با حوزه خود را دارند؛ ولی به رغم وضوح معنای لغوی، معانی اصطلاحی نظم در هیچ حوزه‌‌ای خالی از ابهام نیست.[3] اصطلاح اخلاقی نظم از این ابهام بهره بیشتری برده است؛ چرا که با صرف نظر از نوعِ رابطه نظم با علم اخلاق، در سنت اخلاقی ما از نظم بحث نشده است. منظور از نظم در این درس این است که ابعاد روانی و رفتاری انسان مرتب و متوالی و منزه از آشفتگی باشد و هر عنصری در جای شایسته خود قرار داشته باشد.\r\n\r\n2. نظم در قرآن\r\n\r\nقرآن کریم، به طور مستقیم هیچ توصیه‌‌ای به نظم ندارد؛ با این حال، اهمیت نظم از دو دسته آیات قرآن کریم قابل استنباط است:\r\n\r\nالف) آیات تکوین\r\n\r\nمنظور از آیات تکوین، آیاتی است که از حکومت نظم و توازن بر آفرینش سخن می‌‌گویند. طبق این آیات، نظم و هماهنگی، شناسه بارز هستی و از جمله طبیعت است. اجرام آسمانی متوازن و هماهنگند و به همین دلیل به اندازه مویی از مدار خود تخطی نمی‌‌کنند و بدون ثانیه‌‌ای تأخیر به منازل خود می‌‌رسند. خداوند می‌‌فرماید: {وَ یمْسِكُ السَّمَاءَ أَنْ تَقَعَ عَلَى الْأَرْضِ إِلَّا بِإِذْنِهِ} (حج: 65)؛ «و آسمان را نگاه مى‌‌دارد تا ‌‌بدون اذن \r\n\r\n\r\n\r\n[1]. عمید، حسن، فرهنگ فارسی،‌‌‌ ص 1190.\r\n\r\n[2]. ابن فارس، معجم مقاییس اللغة، ج 5، ص 433.\r\n\r\n[3]. ر.ک: چلبی، جامعه‌‌‌شناسی نظم، ص 31.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81092","order":"228","text":"خودش بر روی زمین نیفتد». طبق این هماهنگی است که در تمام هستی هیچ نیازی بی‌‌پاسخ، و هیچ پدیده‌‌ای بی‌‌مصرف نمی‌‌ماند.\r\n\r\nاز منظر قرآن کریم، پایداری جهان،[1] تداوم حیات[2] و پیوستگی نسل بشر[3] مرهون نظمی است که بر جهان حکومت می‌‌کند.\r\n\r\nب) آیات تشریع\r\n\r\nآیاتی که حدود زمانی، مکانی، عددی و ... تکالیف را معین می‌‌کنند. از این قبیل است آیاتی که وقت نماز و روزه را تعیین می‌‌کنند؛ مثل:\r\n\r\n{أَقِمِ الصَّلاةَ لِدُلُوكِ الشَّمْسِ إِلى‌‌ غَسَقِ اللَّیلِ} (اسراء: 78)\r\n\r\nنماز را از زوال آفتاب، تا نهایت تاریكى شب برپا دار.\r\n\r\n{كُلُوا وَ اشْرَبُوا حَتَّى یتَبَینَ لَكُمُ الْخَیطُ الْأَبْیضُ مِنَ الْخَیطِ الْأَسْوَدِ مِنَ الْفَجْرِ ثُمَّ أَتِمُّوا الصِّیامَ إِلَى اللَّیل} (بقره: 187)\r\n\r\nبخورید و بیاشامید تا رشته سپید بامداد از رشته سیاه [شب‌‌]‌‌ بر شما نمودار شود؛ سپس روزه را تا شب به اتمام رسانید.\r\n\r\nو آیاتی که حدود اعمال حج را نشان می‌‌دهند؛ مثل:\r\n\r\n{الْحَجُّ أَشْهُرٌ مَعْلُوماتٌ} (بقره: 197) \r\n\r\nحجّ در ماه‌‌هاى معینى است.\r\n\r\n{لا تَحْلِقُوا رُؤُسَكُمْ حَتَّى یبْلُغَ الْهَدْی مَحِلَّهُ} (بقره: 196)\r\n\r\nتا قربانى به قربانگاه نرسیده، سر خود را متراشید.\r\n\r\n{فَمَنْ لَمْ یجِدْ فَصِیامُ ثَلاثَةِ أَیامٍ فِی الْحَجِّ وَ سَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ} (بقره: 196)\r\n\r\nو آن كس كه قربانى ‌‌نیافت، در هنگام حج، سه روز روزه بدارد و چون برگشتید هفت روز دیگر، این ده روز‌‌ تمام است.\r\n\r\n\r\n\r\n[1]. یس: 40.\r\n\r\n[2]. حجر: 19.\r\n\r\n[3]. ذاریات: 49؛ ر.ک: رعد: 3؛ روم: 21.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81093","order":"229","text":"{فَإِذا أَفَضْتُمْ مِنْ عَرَفاتٍ فَاذْكُرُوا اللَّهَ عِنْدَ الْمَشْعَرِ الْحَرامِ} (بقره: 198) \r\n\r\nپس چون از عرفات كوچ نمودید، خدا را در مشعر الحرام یاد كنید.\r\n\r\n{ثُمَّ أَفیضُوا مِنْ حَیثُ أَفاضَ النَّاسُ} (بقره: 199)\r\n\r\nپس، از همان جا كه [انبوه‌‌]‌‌ مردم روانه مى‌‌شوند، شما نیز روانه شوید.\r\n\r\nو آیاتی که کم و کیف حدود را تشریع کرده‌‌اند؛ ‌‌مثل:\r\n\r\n{الزَّانِیةُ وَ الزَّانِی فَاجْلِدُوا كُلَّ واحِدٍ مِنْهُما مِائَةَ جَلْدَةٍ} (نور: 2)\r\n\r\nبه هر زن زناكار و مرد زناكارى صد تازیانه بزنید.\r\n\r\n{وَ الَّذِینَ یرْمُونَ الْمُحْصَناتِ ثُمَّ لَمْ یأْتُوا بِأَرْبَعَةِ شُهَداءَ فَاجْلِدُوهُمْ ثَمانِینَ جَلْدَة} (نور:4)\r\n\r\nو كسانى كه نسبت زنا به زنان شوهردار مى‌‌دهند، سپس چهار گواه نمى‌‌آورند، هشتاد تازیانه به آنان بزنید.\r\n\r\nو آیاتی که روابط بین فردی را تنظیم می‌‌کند؛ مثل {إِذا تَداینْتُمْ بِدَینٍ إِلى‌‌ أَجَلٍ مُسَمًّى فَاكْتُبُوه‌‌}؛ (بقره: 282) «هر گاه به وامى تا سررسیدى معین، با یكدیگر معامله كردید، آن را بنویسید».\r\n\r\nتصریح قرآن کریم به نظم جاری در آسمان و زمین، ارجاع اذهان به نظام منتظم آفرینش و توجه به ترتیب، توالی و تحدید کمی و کیفی تکالیف، این مهم را به ذهن متبادر می‌‌کند که نتیجه نظام تشریع در اسلام، بیش از هر چیز، باید انتظام زندگی بشر باشد. بر این اساس یک مسلمان که تحت تشریع اسلامی زندگی می‌‌کند، نمی‌‌تواند همانند کسانی که در جامعه جاهلی زندگی می‌‌کنند، امر زندگی خود را به حکومت غریزه و خوشامد و بدآمد روزگار واگذار کند.\r\n\r\n3. اقسام نظم\r\n\r\nدر یک تقسیم اصلیِ اولیه، نظم به دو قسم فردی و اجتماعی، و در یک تقسیم ثانوی، نظم فردی به دو قسم درونی و رفتاری تقسیم می‌‌شود.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81094","order":"230","text":"الف) نظم فردی و نظم اجتماعی\r\n\r\nیک _ نظم اجتماعی\r\n\r\nنظم اجتماعی یکی از مباحث جامعه‌‌شناسی است؛ به همین دلیل مکاتب مختلف جامعه‌‌شناسی، به اقتضای نوع تفکر خود، آن را به صورت‌‌های متفاوت تعریف کرده‌‌اند. تفاوت تعریف‌‌ها، افزون بر تفاوت دیدگاه مکاتب جامعه‌‌شناسی، با ابهام مفهوم نظم اجتماعی نیز، که از نسبیت آن ناشی می‌‌شود، ارتباط دارد.[1] با این حال می‌‌توان در یک نگاه جامع‌‌تر در تعریف آن گفت: «نظم اجتماعی عبارت است از مجموعه ارزش‌‌ها، هنجارها و آرمان‌‌های متعامل که در رفتار متقابل افراد جامعه تجلی می‌‌یابد».[2] در یک تعریف ساده‌‌تر، نظم اجتماعی،‌‌ عبارت است از: «نظم و انضباط حاکم بر حیات اجتماعی انسان».[3]\r\n\r\nنظم اجتماعی از نگاه دین اسلام بسیار مهم است؛ به طوری که می‌‌توان آن را یکی از مقاصد و غایات شریعت به شمار آورد؛ به این معنا که «همه قوانین الاهی، روش‌‌های دینی و نظام‌‌های شرعی، برای ایجاد نظم اجتماعی وضع شده است».[4] امیرالمؤمنین(ع) در توصیف قرآن کریم می‌‌فرماید: «أَلَا إِنَّ فِیهِ عِلْمَ مَا یأْتِی وَ الْحَدِیثَ عَنِ الْمَاضِی وَ دَوَاءَ دَائِكُمْ وَ نَظْمَ‌‌ مَا بَینَكُم»؛[5]«بدانید در آگاهی از آینده،‌‌ سخن از گذشته، داروی درد شما و نظم بین شما در قرآن است».\r\n\r\nاز این سخن شریف می‌‌توان پی برد که قوانین الاهی که قرآن کریم تشریع فرموده، همه برای ایجاد نظم در جامعه تشریع شده است. افزون بر این، قرآن کریم در برخی از آیات به ضرورت التزام به نظم اجتماعی تصریح کرده، می‌‌فرماید:\r\n\r\n{ إِنَّمَا الْمُؤْمِنُونَ الَّذِینَ آمَنُوا بِاللَّهِ وَ رَسُولِهِ وَ إِذا كانُوا مَعَهُ عَلى‌‌ أَمْرٍ جامِعٍ لَمْ یذْهَبُوا حَتَّى یسْتَأْذِنُوهُ }(نور: 62) \r\n\r\n\r\n\r\n[1]. ر.ک: چلبی، جامعه‌‌‌شناسی نظم، ص 31.\r\n\r\n[2]. همان،‌‌‌ ص 36.\r\n\r\n[3]. فصیحی، نظم و انضباط اجتماعی در اسلام و شاخص‌‌‌های آن، ص 42.\r\n\r\n[4]. گلپایگانی، در المنضود، ‌‌‌ص 154.\r\n\r\n[5]. شریف رضی، نهج البلاغة، ص 223.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81095","order":"231","text":"مؤمنان كسانى هستند كه به خدا و پیامبرش ایمان آورده‌‌اند و چون با پیامبر دركارى همگانى باشند، بدون رخصت او نمی‌‌روند.\r\n\r\nبا این همه، نظم اجتماعی از مسائل و موضوعات علم اخلاق نیست و با مباحث اخلاق جز به این مقدار که پل عبور انسان از نقص به کمال است، ارتباطی ندارد؛[1] به همین دلیل ما درباره آن به همین مقدار بسنده می‌‌کنیم.\r\n\r\nدو _ نظم فردی\r\n\r\nنظم فردی عبارت است از: «قاعده‌‌مندی افکار و رفتار انسان در حیطه زندگی شخصی». نظم فردی دارای دو قسم است: «نظم درونی و نظم رفتاری».\r\n\r\nب) نظم درونی و نظم رفتاری\r\n\r\nیک _ نظم درونی\r\n\r\nنظم درونی که نظم فکری وروانی هم نامیده شده و از آن به بُعد روان‌‌شناختی نظم نیز تعبیر می‌‌شود، عبارت است از: «نظم و انضباط حاکم بر بعد درونی و روانی انسان». بنابراین تعریف، انسان منظم انسانی است که ابعاد روانی او به خوبی سامان یافته و رشد کرده باشد.[2] قاعده‌‌مندی افکار و تسلط بر خیالات، از ابعاد نظم درونی است. تعادل در واکنش‌‌های احساسی و هیجانی، اعتدال در روابط، احترام به قواعد و هنجارهای جمعی، هدفمندی در رفتار و توجه به جزئیات، از نشانه‌‌‌‌‌‌های نظم درونی است که در رفتار انسان تجلی می‌‌کند.\r\n\r\nدو _ نظم رفتاری\r\n\r\nنظم رفتاری عبارت است از: «اینکه انسان رفتار خود را تحت قاعده آورده، مطابق با الگوی مشخصی عمل کند». منظور از قاعده و الگو، قاعده یا الگوی قانونی یا عرفی خاصی نیست؛ بلکه قاعده و الگویی است که خود انسان برای انجام کارها و تعقیب اهدافش تهیه و تنظیم می‌‌کند.\r\n\r\n\r\n\r\n[1]. طباطبایی، المیزان، ‌‌‌ج 192، ج 16.\r\n\r\n[2]. فصیحی، نظم و انضباط اجتماعی در اسلام و شاخص‌‌‌های آن، ص 41.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81096","order":"232","text":"4. کارکرد و آثار\r\n\r\nبرای نظم سه کارکرد عمده می‌‌توان نام برد که هر یک از آنها انواع زیادی از نیکی‌‌ها را شامل می‌‌شود: «رسیدن به خواسته‌‌ها، حفظ سرمایه‌‌ها و ادای حقوق دیگران».\r\n\r\nالف) رسیدن به خواسته‌‌ها\r\n\r\nاولین و مهم‌‌ترین ثمره نظم این است که انسان با موفقیت به خواسته‌‌های خود دست می‌‌یابد. بسیاری از اهداف انسان، در مسلخ بی‌‌نظمی و آشفتگی قربانی می‌‌شود. خرمن محصول از آن، کشاورزی است که مراحل کاشت و داشت را به ترتیب طبیعی و هر یک را به وقت خود انجام داده باشد. امیرالمؤمنین(ع) می‌‌فرماید: «فَازَ مَنْ أَصْلَحَ عَمَلَ یوْمِهِ وَ اسْتَدْرَكَ فَوَارِطَ أَمْسِه»؛[1] «‌‌موفق است کسی که کار امروزش را خوب انجام می‌‌دهد و کاستی‌‌های دیروزش را جبران می‌‌کند».\r\n\r\nب) حفظ سرمایه‌‌ها\r\n\r\nانسان برای پیمودن مسیر کمال، به نیروهایی مجهز شده و سرمایه‌‌هایی در اختیار دارد که مهم‌‌ترین آنها وقت است. در بی‌‌نظمی، هم نیروها بیهوده مصرف می‌‌شود هم سرمایه‌‌ها به هدر می‌‌رود. کسی که نظم را مراعات می‌‌کند هیچ نیرو و سرمایه‌‌ای را به هدر نمی‌‌دهد.\r\n\r\nج) ادای حقوق دیگران\r\n\r\nاز دیگر فواید نظم این است که انسان می‌‌تواند حقوق دیگران را ادا کند. نقض حدود و تضییع حقوق، در بسیاری از موارد بر اثر بی‌‌نظمی اتفاق می‌‌افتد. کسی که بر اثر بی‌‌نظمی وقت نمی‌‌شناسد، در انجام تعهدات زمان‌‌مند بدعهدی می‌‌کند و پیمان می‌‌شکند؛ کسی که بر اثر بی‌‌نظمی اموال و املاکش را به درستی مدیریت نمی‌‌کند، دیون و مطالباتش را نمی‌‌نویسد و ... هنگام دریافت و پرداخت و تفکیک اموال، معمولاً دچار ابهام می‌‌شود و اگر بخواهد از حرام و شبهه بپرهیزد، باید بخشی از اموال خویش را رها کند. قرآن کریم می‌‌فرماید:\r\n\r\n{ وَ لا تَسْئَمُوا أَنْ تَكْتُبُوهُ صَغِیراً أَوْ كَبِیراً إِلى‌‌ أَجَلِه‌‌ ذَلِكُمْ أَقْسَطُ عِنْدَ اللَّهِ وَ أَقْوَمُ لِلشَّهَادَةِ وَ أَدْنَى أَلَّا تَرْتَابُوا }(بقره: 282)\r\n\r\n\r\n\r\n[1]. لیثی، عیون الحکم و المواعظ، ص 358.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81097","order":"233","text":"و از نوشتن دین، خرد باشد یا کلان، ملول نشوید تا سررسیدش [فرا رسد]‌‌‌‌. این کار، نزد خدا عادلانه‌‌تر، و براى شهادت استوارتر، و براى اینكه دچار شك نشوید، مؤثرتر است.\r\n\r\n5. کسب و توسعه\r\n\r\nدستیابی به نظم در زندگی شخصی، مسیر مشخصی دارد. کسی که ضرورت نظم در زندگی را درک کرده و تصمیم گرفته زندگی خود را از آشوب و آشفتگی نجات دهد، باید در روش زندگی خود چند جای خالی را پر کند؛ جای خالی هدف، برنامه و ارزیابی.\r\n\r\nالف) هدفگذاری\r\n\r\nبرای تنظیم امور زندگی، پیش از هر چیز، باید اهدافی داشته باشیم. به این معنا که هم برای اصل زندگی هدفی داشته باشیم، هم برای مقطعی که در آن قرار می‌‌گیریم و هم برای هر کاری که قصد انجامش را داریم. هدفگذاری کلی و حتی مقطعی زندگی، با آنکه ضروری است، برای منظم زیستن کافی نیست؛ افزون بر این دو، باید برای امور جزئی‌‌تر هم هدفگذاری کنیم. یک دانشجو نه تنها برای کلیت تحصیل، بلکه برای هر ترم درسی و حتی مقاطع کمتر از یک ترم هم باید هدف روشنی داشته باشد. در شرایط مناسب، هدف نه تنها انسان را به تلاش و پایداری وامی‌‌دارد، بلکه جهت فعالیت‌‌های او را نیز تعیین می‌‌کند.[1]\r\n\r\nب) برنامه‌‌ریزى\r\n\r\nبرنامه‌‌ریزی دومین عنصر ضروری برای زندگی منظم است. پس از تعیین هدف، چگونگی رسیدن به آن تعیین کننده است. این مهم را تنها با برنامه‌‌ریزی می‌‌توان تأمین کرد. برنامه تعیین می‌‌کند که چه کاری را باید در چه وقتی انجام داد. امیرالمؤمنین(ع) می‌‌فرماید: «اَوْقِعْ كُلَّ عَمَلٍ مَوْقِعَهُ»؛[2] «و هر کاری را در وقت خودش انجام بده». این سخن شریف، به طور التزامی دلالت می‌‌کند، برنامه‌‌ای وجود دارد که در آن برای هر کاری وقتی تعیین شده است.\r\n\r\n\r\n\r\n[1]. ر.ک: فرانکن، رابرت، انگیزش و هیجان، 648.\r\n\r\n[2]. ابن شعبه، تحف العقول، ص 147.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81098","order":"234","text":"ج) تقسیم وقت\r\n\r\nیکی از راه‌‌هاى دستیابى به نظم، تقسیم وقت است.[1] به این معنا که انسان شبانه‌‌روز خود را به حسب ابعاد و شئون زندگی تقسیم کند و سهم هریک را به خود آن اختصاص دهد. برخی روایات در یک تقسیم کلی، اوقات را به سه یا چهار بخش تقسیم کرده‌‌اند. از رسول خدا(ص) روایت شده است:\r\n\r\nعاقل باید اوقات خود را تقسیم کند؛ بخشی را به مناجات با پروردگارش اختصاص دهد، در بخشی به محاسبه خود بپردازد، در بخشی هم درباره آفرینش خدا تفکر کند و در بخشی دیگر خود را آزاد بگذارد تا از حلال خدا بهره ببرد. این بخش، یاور بخش‌‌های دیگر است و باعث تفریح و فراغت قلب می‌‌‌‌شود.[2]\r\n\r\nامیرالمؤمنین(ع) می‌‌فرماید:\r\n\r\nمؤمن سه بخش وقت دارد: «ساعتی که در آن با پروردگارش مناجات می‌‌کند؛ ساعتی که در آن به ترمیم معاشش می‌‌پردازد و ساعتی که خود را در بهره‌‌وری از لذت‌‌های حلال آزاد می‌‌گذارد».‌‌[3]\r\n\r\nتقسیم وقت، افزون بر اینکه نظم در کارها را موجب می‌‌شود، فرصت استفاده بهینه از اوقات بیکاری را نیز فراهم می‌‌کند. تقسیم وقت راهکاری دارد که باید در کتاب‌‌های مهارتی جست‌‌وجو شود؛ برای نمونه یکی از راهکارهای تقسیم و بهره‌‌وری بهینه از وقت، تهیه لیست از وظایف روزانه است. «تجارب نشان می‌‌دهد که بدون تهیه فهرستی از کارهایی که قصد انجام دادن آنها را داریم، معمولاً کاری انجام نمی‌‌شود. روزهایی که فهرستی از آنچه می‌‌خواهیم انجام دهیم، در دست داریم، کارها بهتر انجام می‌‌شوند.[4]\r\n\r\n\r\n\r\n[1]. می‌‌‌توان تقسیم وقت را یکی از اجزای برنامه به شمار آورد؛ ولی به دلیل تأکید پیشوایان معصوم بر این راهکار، ما آن را به طور مستقل آوردیم.\r\n\r\n[2]. صدوق، معانی الاخبار، ‌‌‌ص 334.\r\n\r\n[3]. شریف رضی، نهج البلاغة، ص 545.\r\n\r\n[4]. فرانکن، رابرت، انگیزش و هیجان، ص 648.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81099","order":"235","text":"د) ارزیابى\r\n\r\nهدفگذاری وقتی مفید است که انسان هدفش را طبق برنامه روشنی تعقیب کند. برنامه‌‌ریزی هنگامی نظم را موجب می‌‌شود که به هر بخش برنامه وقت معینی را اختصاص دهیم و تقسیم وقت در صورتی نتیجه می‌‌دهد که در هر بخش از وقت، وظیفه تعیین شده را به درستی انجام دهیم. بنابراین، انسان برای دستیابی قطعی به نظم در زندگی باید مطمئن شود که برای رسیدن به هدف، در هر بخش از وقت خود، مطابق برنامه عمل کرده است و تنها راه برای رسیدن به این اطمینان، ارزیابی عملکرد است. ارزیابی همان چیزی است که در تراث روایی و اخلاقی ما محاسبه نامیده شده است. امام کاظم(ع) می‌‌فرماید:\r\n\r\nلَیسَ مِنَّا مَنْ لَمْ یحَاسِبْ نَفْسَهُ فِی كُلِّ یوْمٍ فَإِنْ عَمِلَ حَسَناً اسْتَزَادَ اللَّهَ وَ إِنْ عَمِلَ سَیئاً اسْتَغْفَرَ اللَّهَ مِنْهُ وَ تَابَ إِلَیهِ.[1]\r\n\r\nاز ما نیست کسی که هر روز خود را محاسبه نکند تا اگر کار خوبی کرده از خدا فزونی طلبد و اگر کار بدی کرده، از خدا پوزش بخواهد و توبه کند.\r\n\r\nبر این اساس یکی از راه‌‌های رسیدن به نظم در زندگی فردی، ارزیابی عملکرد خویش است.\r\n\r\n\r\n\r\n[1]. کلینی،‌‌‌ کافی، ج 2، ص 453.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81100","order":"236","text":"خلاصه\r\n\r\n1. نظم در لغت بر تألیف و متراکم‌‌سازی دلالت دارد؛ به همین دلیل تألیف آحاد پراکنده از هر چیزی را نظم می‌‌گویند.\r\n\r\n2. نظم در اصطلاح اخلاق به این معناست که ابعاد روانی و رفتاری انسان، مرتب و متوالی و منزه از آشفتگی باشد و هر عنصری در جای شایسته خود قرار داشته باشد.\r\n\r\n3. قرآن کریم، به طور مستقیم، هیچ توصیه‌‌ای به نظم ندارد؛ ولی اهمیت نظم، از دو دسته آیات قابل استنباط است:\r\n\r\nالف) آیاتی که از حکومت نظم و توازن بر آفرینش سخن می‌‌گویند؛\r\n\r\nب) آیاتی که حدود زمانی، مکانی، عددی و ... تکالیف را معین می‌‌کنند.\r\n\r\n4. نظم در یک تقسیم اصلیِ اولیه، به دو قسم فردی و اجتماعی، و در یک تقسیم ثانوی، نظم فردی به دو قسم درونی و رفتاری تقسیم می‌‌شود.\r\n\r\n5. نظم اجتماعی،‌‌ به معنای نظم و انضباط حاکم بر حیات اجتماعی انسان، از نگاه دین اسلام بسیار مهم است؛ به طوری که می‌‌توان آن را یکی از مقاصد و غایات شریعت به شمار آورد.\r\n\r\n6. نظم فردی عبارت است از: قاعده‌‌مندی افکار و رفتار انسان در حیطه زندگی شخصی.\r\n\r\n7. نظم درونی عبارت است از: «نظم و انضباط حاکم بر بعد درونی و روانی انسان».\r\n\r\n8. نظم رفتاری عبارت از این است که انسان رفتار خود را تحت قاعده آورده، مطابق با الگوی مشخصی عمل کند.\r\n\r\n9. برای نظم، سه کارکرد عمده می‌‌توان نام برد که هر یک از آنها انواع زیادی از نیکی‌‌ها را شامل می‌‌شود: «رسیدن به خواسته‌‌ها، حفظ سرمایه‌‌ها و ادای حقوق دیگران».\r\n\r\n10. دستیابی به نظم در زندگی، از مسیر هدف‌‌گذاری، برنامه‌‌ریزی و ارزیابی میسر می‌‌شود.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81101","order":"237","text":"پرسش\r\n\r\n1. منشأ ابهام در مفهوم اخلاقی نظم چیست؟\r\n\r\n2. گزاره «نظم اجتماعی از مقاصد شریعت است»، به چه معناست؟\r\n\r\n3. با توجه به نظم درونی، به چه انسانی منظم گفته می‌‌شود؟\r\n\r\n4. منظور از الگو در نظم فردی چیست؟\r\n\r\n5. فایده هدفگذاری در کارها چیست؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81102","order":"238","text":"درس 28: نشاط (مفهوم و مناشی)\r\n\r\nاز فراگیر انتظار می‌‌رود در پایان این درس بتواند:\r\n\r\n1. با استناد به آیات و روایات، اثبات کند که نشاط یک فضیلت نفسانی است.\r\n\r\n2. در برابر آن کسالت و تنبلی از رذائل است.\r\n\r\nنشاط از مفاهیم اخلاقی نیست؛ به این معنا که در کتب سنتی اخلاق اسلامی، درباره نشاط بحثی مطرح نشده است. ولی از آنجا که هر حرکت اصلاحی نیازمند عزم و اراده و تصمیم است و انسان بدون نشاط نمی‌‌تواند برای کارهای بزرگ تصمیم بگیرد، پیش‌‌شرط هر حرکت اخلاقی نشاط است؛ به عبارتی دیگر، انسان برای پیشرفت و تکامل به دو اقدام اساسی نیازمند است: «کسب پسندیده‌‌ها و دفع و درمان ناپسندهای عملی و اخلاقی» و این دو اقدام تنها با عزم و اراده قوی صورت می‌‌پذیرد. اراده قوی نیز با نشاط شکل می‌‌گیرد.\r\n\r\nانسان بدون نشاط نمی‌‌تواند در برابر هوس‌‌ها و تمایلات نفسانی بایستد و بدون ایستادگی در برابر هوس‌‌ها، نه فضیلتی به دست می‌‌آید و نه رذیله‌‌ای درمان می‌‌شود. بنابراین، برای کسی که در صدد اصلاح خویش برمی‌‌آید، کسب نشاط به عنوان نیروی محرک نفس به سمت پاکسازی و دفع و رفع آلودگی‌‌های اخلاقی ضروری است. بر این اساس است که سستی، تنبلی و کسالت، کاستی بزرگی در انسانیت انسان است. امام علی(ع) می‌‌فرماید: «ألفَشَلُ مَنقَصَةٌ»؛[1] «سستی نقص است». همچنین از لشکریان جهل به شمار می‌‌رود و با ایمان و تقوا هیچ مناسبتی ندارد.\r\n\r\n\r\n\r\n[1]. آمدى، غرر الحكم، ص 24.","description":"","index":"29742","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81103","order":"239","text":"امیرالمؤمنین(ع) با دو بیان اهل تقوا را از تنبلی و کسالت تبرئه فرموده است: «لَا یفْشَلُ فِی الشِّدَّةِ»؛[1] «در سختی‌‌ها سست نمی‌‌شود». و «تَرَاهُ بَعِیداً كَسَلُهُ دَائِماً نَشَاطُه»؛[2] «‌‌او را می‌‌بینی که تنبلی از او دور، و نشاطش پیوسته است». امام صادق(ع) می‌‌فرماید: «یکی از لشکریان عقل نشاط است و ضد آن کسالت است».[3]\r\n\r\n\r\n1. مفهوم‌‌شناسی\r\n\r\nالف) مفهوم لغوی و اصطلاحی\r\n\r\nنشاط، به عنوان مصدر، به معنای سبکی و چالاکی یافتن برای اجرای امور و شادی یافتن به کار می‌‌رود و به عنوان اسم مصدر، به معنای سبکی، چالاکی، شادی و خرمی است.[4] در فرهنگ نظام آمده است: «نشاط حالتی است که با آن، شخص با سبکی و آسانی کارها را انجام دهد و مجازاً شادی و خوشی [است]».[5] در روانشناسی، نشاط به مفهومی نزدیک و بلکه منطبق بر مفهوم شادی به کار رفته است.[6] ولی ملاحظه برابر نهاد نشاط، که در ادامه از آن سخن خواهیم گفت، نشان می‌‌دهد فضیلتی که در سنت روایی شیعه به مخاطبان توصیه می‌‌شود، مفهومی مرکب از احساسات درونی و رفتارهای خارجی است. طبق این مفهوم‌‌سازی، نشاط از یک سو بر سرزندگی و زنده‌‌دلی دلالت دارد و از سویی بر فعالیت، جنب و جوش، تحرك و تكاپو. بنابراین، می‌‌توان این مفهوم را به مثابه یک اصطلاح تلقی کرد.\r\n\r\nب) برابرنهاد\r\n\r\nنشاط، به این معنا که ما به کار بردیم، در برابر کسالت و تنبلی قرار دارد. در لغت، کسالت\r\n\r\n\r\n\r\n[1]. کلینی، کافی، ج 2، ص 230.\r\n\r\n[2]. همان.\r\n\r\n[3]. همان، ج 1، ص 23.\r\n\r\n[4]. معین، فرهنگ فارسی، ج 4، ص 4729.\r\n\r\n[5]. داعی الاسلام، فرهنگ نظام،‌‌‌ ج 5، ص 343.\r\n\r\n[6]. ر.ک:بخشايش، علي‌‌‌رضا و دیگران، «بررسي تطبيقي شادی و نشاط از ديدگاه اسلام و روان‌‌‌شناسی»، فرهنگ در دانشگاه اسلامی، سال اول، زمستان 1390، ش1، ص87.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81104","order":"240","text":"به معنای سستی، بی‌‌حالی،‌‌ رنجوری و خستگی است[1] و تنبلی به معنای بیکاری، تن‌‌پروری،[2]‌‌ کاهلی، اهمال و مسامحه به کار می‌‌رود.[3] در اصطلاح روانشناسی، تنبلی عبارت است از: به تعویق انداختن انجام کاری که همین حالا باید انجام‌‌ شود.[4] منظور از تعویق، در این تعریف، انجام ندادن بی‌‌دلیل یک کار است. تنها دلیلی که می‌‌تواند عقب انداختن یک کار لازم را توجیه کند،‌‌ این است که انسان مشغول کاری مهم‌‌تر باشد. ولی نفس برای به تعویق انداختن کارهای لازم، دلیل‌‌های واهی می‌‌تراشد؛ به طوری که انسان خود نیز باور می‌‌کند که در حال حاضر، قادر به انجام آن کار نیست.\r\n\r\nنفس انسان برای اینکه یک کار را در موقع خود انجام ندهد، موانعی را تصویر می‌‌کند که در حقیقت مانع نیستند، شرط‌‌هایی می‌‌گذارد که بین کار مورد نظر و آنها هیچ رابطه‌‌ای نیست و زمان‌‌های آینده‌‌ای را وعده می‌‌دهد که هیچ خصوصیتی ندارند؛[5] مثلاً عدم درستکاری دیگران را به عنوان مانع درستکاری خود جلوه می‌‌دهد، می‌‌گوید: من می‌‌توانم درستکار باشم، به شرط اینکه همه مردم درستکار باشند. در این جمله «درستکاری من» به «درستکاری دیگران» مشروط شده است. ولی می‌‌دانیم که بین این دو چنین رابطه‌‌ای وجود ندارد و اگر دیگران هم برای درستکاری خود همین شرط را بگذارند، دور باطلی به وجود می‌‌آید که جامعه انسانی هرگز از آن رها نمی‌‌شود. انسان تنبل وقتی می‌‌خواهد کار بدی مثل پرخوری را ترک، یا کار خوبی مثل ورزش را شروع کند، می‌‌گوید از اول هفته، اول ماه یا شروع تعطیلات دست‌‌به‌‌کار خواهم شد. درحالی‌‌که این روزها هیچ خصوصیتی ندارند و تنها تنبلی است که مانع اقدام فوری او می‌‌شود.\r\n\r\nیک _  تنبلی و واژه‌‌های همسو\r\n\r\nقرآن کریم، برای اشاره به مفهوم تنبلی، چند واژه استخدام کرده است؛ از جمله:\r\n\r\n- کسالت: { وَ إِذا قامُوا إِلَى الصَّلاةِ قامُوا كُسالى‌‌ یراؤُنَ النَّاسَ وَ لا یذْكُرُونَ اللَّهَ إِلاَّ قَلیلا } \r\n\r\n\r\n\r\n[1]. عمید،حسن، فرهنگ فارسی، ص 941.\r\n\r\n[2]. همان، ص 417.\r\n\r\n[3]. معین، محمد، فرهنگ فارسی، ج 1، ص 1147.\r\n\r\n[4]. بلس، ادوانس، روانشناسی تنبلی، ص 14.\r\n\r\n[5]. ر.ک: بلس، ادوانس، روانشناسی تنبلی، ص 15 ـ 17.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81105","order":"241","text":"(نساء: 142)؛ «و چون به نماز ایستند با كسالت برخیزند».\r\n\r\n- تثاقل (سنگینی کردن و به زمین چسبیدن): { ما لَكُمْ إِذا قیلَ لَكُمُ انْفِرُوا فی‌‌ سَبیلِ اللَّهِ اثَّاقَلْتُمْ إِلَى الْأَرْضِ } (توبه: 38)؛ «شما را چه شده است كه چون به شما گفته مى‌‌شود در راه خدا بسیج شوید، به زمین می‌‌چسبید»؟\r\n\r\n- بُطؤ (کُندی): { وَ إِنَّ مِنْكُمْ لَمَنْ لَیبَطِّئَنَّ ... }  (نساء: 72)؛ «و حتماً بعضی از شما کندی می‌‌کنند».\r\n\r\n- حسر (خستگی): { وَ مَنْ عِنْدَهُ لا یسْتَكْبِرُونَ عَنْ عِبادَتِهِ وَ لا یسْتَحْسِرُونَ } (انبیاء: 19) ؛ «و كسانى كه نزد اویند، از پرستش وى تكبّر نمى‌‌ورزند و خسته نمى‌‌شوند».\r\n\r\n- فَشَل (ضعف): { حَتَّى إِذا فَشِلْتُمْ وَ تَنازَعْتُمْ فِی الْأَمْرِ }(آل عمران: 152) ؛ «تا آنكه سست شدید و در كار ‌‌[‌‌جنگ و بر سر تقسیم غنایم‌‌]‌‌ با یكدیگر به نزاع پرداختید».\r\n\r\n- توانی (سستی کردن و اهمیت ندادن): { وَ لا تَنِیا فی‌‌ ذِكْری }(طه: 42) ؛ «و در یادكردن من سستى مكنید».\r\n\r\n- سآمت (ملالت): { وَ لا تَسْئَمُوا أَنْ تَكْتُبُوهُ صَغِیراً أَوْ كَبِیراً‌‌ }(بقره: 182) ؛ «و از نوشتن ‌‌‌‌‌‌‌‌بدهى، خرد باشد یا بزرگ، ملول نشوید».‌‌‌‌\r\n\r\nوسعت موضوعاتی که قرآن کریم تنبلی، سستی، اظهار ضعف و خستگی، سنگینی و ملالت در آنها را منع کرده، نشان می‌‌دهد که از منظر قرآن، تنبلی رذیله‌‌ای است که بر همه شئون انسان سایه می‌‌افکند و همه حوزه‌‌های زندگی را فرا می‌‌گیرد. امام باقر(ع) می‌‌فرماید: «الْكَسَلُ یضُرُّ بِالدِّینِ وَ الدُّنْیا»؛[1] «تنبلی به دین و دنیا زیان می‌‌رساند».\r\n\r\nدر برابر تنبلی، نشاط، فضیلتی است که همه حوزه‌‌های مادی و معنوی زندگی را رونق می‌‌بخشد؛ به همین دلیل برای همه حوزه‌‌های زندگی توصیه می‌‌شود. قرآن کریم می‌‌فرماید: { وَ ابْتَغِ فیما آتاكَ اللَّهُ الدَّارَ الْآخِرَةَ وَ لا تَنْسَ نَصیبَكَ مِنَ الدُّنْیا } (قصص: 72) ؛ «و با آنچه خدایت داده، سراى آخرت را بجوى و سهم خود را از دنیا فراموش مكن». امام باقر(ع) می‌‌فرماید: «مَنْ كَسِلَ عَنْ أَمْرِ دُنْیاهُ فَهُوَ عَنْ أَمْرِ آخِرَتِهِ أَكْسَل»؛[2]‌‌ «هر کس در کار دنیایش تنبل باشد، در کار آخرتش تنبل‌‌تر است».\r\n\r\n\r\n\r\n[1]. ابن شعبه، تحف العقول، ص 300.\r\n\r\n[2]. کلینی، کافی، ج 5، ص 85.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81106","order":"242","text":"دو _ تنبلی و مفاهیم نزدیک\r\n\r\nبرخی حالات روحی و روانی انسان، از حیث کارکرد، با تنبلی و کسالت قرابت دارند، به همین دلیل ممکن است انسان در تشخیص، دچار اشتباه شده بر خلاف مصالح خویش اقدامی کند. از این قبیل به ذکر دو حالت نفسانی بسنده می‌‌کنیم:\r\n\r\nاول ـ خستگی روحی\r\n\r\nخستگی روحی، همان طور که از نامش پیداست، بیماری نیست و جز استراحت، درمان دیگری ندارد. امیرالمؤمنین(ع) می‌‌فرمود: «رَوِّحُوا أَنْفُسَكُمْ بِبَدِیعِ الْحِكْمَةِ فَإِنَّهَا تَكِلُّ كَمَا تَكِلُّ الْأَبْدَان»؛[1] «نفوس خود را با حکمت‌‌های جدید و تازه استراحت دهید؛ زیرا نفس هم مثل بدن خسته می‌‌شود». با اینکه حضرت امیرالمؤمنین(ع) این دستورالعمل را برای اصحاب خاص خویش صادر فرموده،[2]‌‌برای دیگران هم این پیام را دارد که هنگام خستگی به خود سخت نگیرند. تنبل باید به فکر درمان باشد، ولی آدم خسته به فکر رفع خستگی و تجهیز مجدد نفس است. تنبل باید خود را به انجام کارهای زمین‌‌مانده‌‌اش وادار کند؛ ولی آدم خسته باید به خود فرصت دهد، کارها را به طور موقت کمتر و سبک‌‌تر کند و به نوعی به استراحت بپردازد.\r\n\r\nدوم ـ  کراهت نفس\r\n\r\nنفس انسان همیشه به عبادت رغبت ندارد. حالتی که انسان میل به عبادت ندارد، حال کراهت نفس نامیده می‌‌شود. انسان در حال کراهت، همانند حال خستگی، نیازمند تخفیف و استراحت است. امیرالمؤمنین(ع) می‌‌فرماید:\r\n\r\nإِنَّ لِلْقُلُوبِ شَهْوَةً وَ كَرَاهَةً وَ إِقْبَالًا وَ إِدْبَاراً فَأْتُوهَا مِنْ إِقْبَالِهَا وَ شَهْوَتِهَا فَإِنَّ الْقَلْبَ إِذَا أُكْرِهَ عَمِی.[3]\r\n\r\nقلوب میل و کراهتی دارند و اقبال و ادباری. شما هنگامی به هر كار بپردازید كه دل مایل است و مُقبِل؛ زیرا قلب اگر با اكراه به كارى وادار شود، كور مى‌‌گردد.\r\n\r\n\r\n\r\n[1]. همان، ج 1، ص 48.\r\n\r\n[2]. صدرالدین شیرازی، شرح أصول كافي، ج 2، ص 238.\r\n\r\n[3]. آمدى، تصنيف غرر الحكم، ص 66.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81107","order":"243","text":"همچنین می‌‌فرماید:\r\n\r\nإِنَّ لِلْقُلُوبِ إِقْبَالًا وَ إِدْبَاراً فَإِذَا اَقْبَلَتْ فَاحْمِلُوهَا عَلَى النَّوَافِلِ وَ إِذَا أَدْبَرَتْ فَاقْتَصِرُوا بِهَا عَلَى الْفَرَائِضِ.[1]\r\n\r\nوقتی به مستحبات بپردازید که قلبتان رو به عبادت دارد و چون روی برگرداند به واجبات بسنده کنید.\r\n\r\n2. منابع و مناشی\r\n\r\nنشاط، در هر راهی، از دو منبع می‌‌جوشد: «نخست اعتقاد و ایمان راسخ به هدف، و دیگر عدم دلبستگی به گزینه‌‌های مخالف آن». قرآن کریم سستی و تنبلی را به دو عامل اصلی، که هر یک شاخه‌‌ها و اشکال متعددی دارند، مستند کرده است: «ضعف ایمان و دنیاطلبی».\r\n\r\nبرای ضعف ایمان کسانی را مثال می‌‌زند که با وجود امکانات[2] از رسول خدا(ص) اجازه می‌‌خواستند در جهاد شرکت نکنند:\r\n\r\n{ إِنَّمَا یسْتَأْذِنُكَ الَّذِینَ لَا یؤْمِنُونَ بِاللَّهِ وَالْیوْمِ الْآخِرِ وَارْتَابَتْ قُلُوبُهُمْ فَهُمْ فِی رَیبِهِمْ یتَرَدَّدُونَ }(توبه: 45)\r\n\r\nتنها كسانى [برای ترک جهاد] از تو اجازه مى‌‌خواهند‌‌‌‌ كه به خدا و روز بازپسین ایمان ندارند و دل‌‌هایشان به شك افتاده و در شك خود سرگردانند.\r\n\r\nو برای دنیاطلبی رفتار کسانی را شاهد می‌‌آورد که دلبستگی به دنیا آنها را از شرکت در حرکت عمومی در راه خدا باز می‌‌دارد:\r\n\r\n{ یا أَیهَا الَّذِینَ آمَنُوا مَا لَكُمْ إِذَا قِیلَ لَكُمْ انفِرُوا فِی سَبِیلِ اللَّهِ اثَّاقَلْتُمْ إِلَى الْأَرْضِ أَرَضِیتُمْ بِالْحَیاةِ الدُّنْیا مِنْ الْآخِرَةِ فَمَا مَتَاعُ الْحَیاةِ الدُّنْیا فِی الْآخِرَةِ إِلَّا قَلِیلٌ}؛ (توبه: 38)\r\n\r\nاى كسانى كه ایمان آورده‌‌اید، چه شده كه چون به شما گفته مى‌‌شود در راه خدا بسیج شوید، به زمین چسبیده‌‌اید؟ آیا به جاى آخرت به زندگى دنیا\r\n\r\n\r\n\r\n[1]. همان.\r\n\r\n[2]. توبه: 86.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81108","order":"244","text":"راضی شده‌‌اید؟ متاع زندگى دنیا در برابر آخرت، جز اندكى نیست.\r\n\r\nبنابراین، نشاط نیز از دو منشأ ایمان به خدا و آزادی از دنیا ناشی می‌‌شود. قرآن کریم در برابر مردمان بی‌‌ایمان و دنیاطلب، از امت‌‌های پیشین و امت اسلام، کسانی را یاد می‌‌کند که بی‌‌هیچ تردیدی در راه خدا استقامت کرده، ضعف و سستی به خود راه ندادند:\r\n\r\n{ وَ كَأَینْ مِنْ نَبِی قَاتَلَ مَعَهُ رِبِّیونَ كَثِیرٌ فَمَا وَهَنُوا لِمَا أَصَابَهُمْ فِی سَبِیلِ اللَّهِ وَ مَا ضَعُفُوا وَ مَا اسْتَكَانُوا وَ اللَّهُ یحِبُّ الصَّابِرِینَ }(آل‌‌عمران: 146)\r\n\r\nو چه بسیار پیامبرانى كه همراه او توده‌‌هاى انبوه، كارزار كردند و در برابر آنچه در راه خدا بدیشان رسید، سستى نورزیدند و ناتوان نشدند و تسلیم‌‌ نگردیدند و خداوند، شكیبایان را دوست دارد.\r\n\r\n{ لَكِنْ الرَّسُولُ وَ الَّذِینَ آمَنُوا مَعَهُ جَاهَدُوا بِأَمْوَالِهِمْ وَأَنفُسِهِمْ وَ أُوْلَئِكَ لَهُمْ الْخَیرَاتُ وَ أُوْلَئِكَ هُمْ الْمُفْلِحُونَ } (توبه: 88)\r\n\r\nولى پیامبر و كسانى كه با او ایمان آورده‌‌اند، با مال و جانشان به جهاد برخاسته‌‌اند و اینانند كه همه خوبی‌‌ها براى آنان است؛ اینان همان رستگارانند.\r\n\r\nامام صادق(ع)، در مقام موعظه یکی از اصحاب خود، با استفاده از این رابطه که ایمان به خدا نشاط‌‌آور است و تنبلی را درمان می‌‌کند، می‌‌فرماید: «إِنْ كَانَ الثَّوَابُ مِنَ اللَّهِ فَالْكَسَلُ لِمَاذَا»؛[1] «اگر پاداش از جانب خداست، تنبلی چرا!» آن حضرت در موعظه‌‌ای دیگر می‌‌فرماید: «إِیاكُمْ وَ الْكَسَلَ إِنَّ رَبَّكُمْ رَحِیمٌ یشْكُرُ الْقَلِیلَ»؛[2] «از کسالت بپرهیزید که پروردگارتان مهربان است و از کار کوچک هم قدردانی می‌‌کند». این توصیه با این تعلیل متکی به قبول این گزاره است که ایمان به خدا و صفات او، مجالی برای تنبلی و کسالت باقی نمی‌‌گذارد.\r\n\r\n\r\n\r\n[1]. صدوق، امالی، ص 7.\r\n\r\n[2]. صدوق، ثواب الاعمال، ص 39.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81109","order":"245","text":"خلاصه\r\n\r\n1. نشاط به معنای سبکی و چالاکی یافتن، و به معنای شادی و خرمی است.\r\n\r\n2. در سنت روایی شیعه، نشاط مفهومی مرکب از احساسات درونی و رفتارهای خارجی است که از یک سو بر سرزندگی و زنده‌‌دلی دلالت دارد و از سویی بر فعالیت، جنب و جوش، تحرك و تكاپو.\r\n\r\n3. نشاط در برابر کسالت و تنبلی قرار دارد.\r\n\r\n4. وسعت موضوعاتی که قرآن کریم، تنبلی در آنها را منع کرده، نشان می‌‌دهد از منظر قرآن، تنبلی رذیله‌‌ای است که بر همه شئون انسان سایه می‌‌افکند و همه حوزه‌‌های زندگی را فرا می‌‌گیرد.\r\n\r\n5. خستگی روحی و کراهت نفس، اگر چه با تنبلی شباهت دارند، از جنس آن نیستند و با استراحت درمان می‌‌شوند. تنبلی و کسالت، کاستی بزرگی در انسانیت انسان، و نشاط نیروی محرک نفس به سمت پاکسازی و دفع و رفع آلودگی‌‌ها است.\r\n\r\n6. نشاط از دو منبع می‌‌جوشد: نخست اعتقاد و ایمان راسخ به هدف و دیگر عدم دلبستگی به گزینه‌‌های مخالف آن.\r\n\r\n\r\nپرسش\r\n\r\n1. چرا نشاط پیش‌‌شرط حرکت اخلاقی است؟\r\n\r\n2. مفهوم نشاط در سنت روایی شیعه چیست؟\r\n\r\n3. تنبلی در روانشناسی به چه معناست؟\r\n\r\n4. با خستگی روحی چگونه باید مواجه شد؟\r\n\r\n5. آیه کریمه { كَأَینْ مِنْ نَبِی قَاتَلَ مَعَهُ رِبِّیونَ كَثِیرٌ } درباره چه کسانی است؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81110","order":"246","text":"درس 29: نشاط (آثار و راه تحصیل)\r\n\r\nاز فراگیر انتظار می‌‌رود در پایان این درس بتواند:\r\n\r\n1. کارکردهای نشاط را از آیات و روایات استنباط و تبیین کند.\r\n\r\n2. راه‌‌های درمان تنبلی و تحصیلی نشاط را از آیات و روایات استنباط کند.\r\n\r\nدر درس گذشته با مفهوم و مناشی نشاط آشنا شدیم؛ برای اینکه نفس انسان به کسب فضیلتی موفق شود، افزون بر شناخت آن باید اولاً بداند آن فضیلت برای انسان چه ثمراتی دارد و ثانیاً از چه راهی می‌‌تواند آن را به دست آورد. بر این اساس، در این درس درباره کارکردها و راه‌‌های تحصیل نشاط بحث می‌‌کنیم.\r\n\r\n\r\n1. کارکرد و آثار\r\n\r\nمی‌‌‌‌توان از مطاوی احادیث آثار زیادی را برای نشاط به دست آورد؛ ولی در یک نگاه اجمالی، سه کارکرد عمده برای نشاط به دست می‌‌آید که شاید سایر آثار از فروع و شاخه‌‌ها یا نتایج این سه باشند.\r\n\r\nالف) استفاده از فرصت‌‌ها\r\n\r\nکمال انسان در گرو استفاده از فرصت‌‌های کوتاهی است که در ضمن حیات چندساله دنیا در اختیار دارد و استفاده از این فرصت‌‌ها مرهون نشاط است. کسی که تنبلی پیشه کند، سرمایه‌‌های خود را تباه می‌‌کند و فرصت‌‌ها را از دست می‌‌دهد. امیرالمؤمنین(ع) ","description":"","index":"29743","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81111","order":"247","text":"می‌‌فرماید: «التَّوَانِی إِضَاعَةٌ»؛[1] «سستی تباه کردن است». نکته لطیف در این سخن آسمانی این است که حضرت برای تباه کردن و از دست دادن، موضوعی مشخص نمی‌‌کند. بنابراین، معنای این سخن این است: تنبلی، هر چیزی را که حفظش بر انسان لازم یا برای او مطلوب است،تباه می‌‌کند.\r\n\r\nامام صادق(ع) می‌‌فرماید: «إِیاكَ وَ الْكَسَلَ وَ الضَّجَرَ فَإِنَّهُمَا یمْنَعَانِكَ مِنْ حَظِّكَ مِنَ الدُّنْیا وَ الْآخِرَة»؛[2] «از سستی و تنبلی بپرهیز؛ زیرا تو را از سهم دنیا و آخرتت محروم می‌‌کنند». از این سخن شریف استفاده می‌‌شود هر کس در زندگی دنیوی و اخروی سهمی دارد که باید با تلاش و تکاپو به دست آورد؛ به همین دلیل امیرالمؤمنین(ع) می‌‌فرماید: «بِالْعَمَلِ یحْصُلُ الثَّوَابُ لَا بِالْكَسَل‌‌»؛[3] «پاداش با کارکردن به دست می‌‌آید، نه با تنبلی». ولی آدم تنبل کار نمی‌‌کند. امام کاظم می‌‌فرماید: «إِنَّكَ إِنْ كَسِلْتَ لَمْ تَعْمَلْ»؛[4] «اگر تنبلی کنی، کار نخواهی کرد».\r\n\r\nتنبلی انسان را از رسیدن به آرزوها باز می‌‌دارد و به چنگ پشیمانی می‌‌سپارد. امیرالمؤمنین(ع) می‌‌فرماید: «مَنْ دَامَ كَسَلُهُ خَابَ أَمَلُه»؛[5]‌‌ «هر کس پیوسته تنبلی کند، از رسیدن به آرزوها محروم می‌‌شود».\r\n\r\nحاصل سخن اینکه با وجود تنبلی، پیشرفتْ آرزویی است دست‌‌نیافتنی که به فرمایش امیرالمؤمنین(ع) سرمایه احمق‌‌هاست[6] و کسی را که هوای تهذیب نفس دارد، چاره‌‌ای از درمانش نیست.\r\n\r\nب) ادای حقوق\r\n\r\nبر اساس نظریه اسلامی، انسان در برابر خدا و آفریدگانش مسئولیت‌‌هایی دارد. امام سجاد(ع) در آغاز رسالة الحقوق می‌‌فرماید:\r\n\r\n\r\n\r\n[1]. حلوانى، نزهة الناظر و تنبيه الخاطر، ص 55.\r\n\r\n[2]. كلينى، کافی، ج 5، ص 85.\r\n\r\n[3]. ليثى، عيون الحكم و المواعظ، ص 186.\r\n\r\n[4]. كلينى، کافی، ج 5، ص 85.\r\n\r\n[5]. ليثى، عيون الحكم و المواعظ، ص 453.\r\n\r\n[6]. ابن شعبه، تحف العقول‏، ص 80.‏","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81112","order":"248","text":"خدای عزّوجلّ بر عهده تو حقوقی دارد که تو را فرا گرفته است. در هر حرکت یا سکونی که از تو سر می‌‌زند یا در هر حالی که باشی یا در هر مقامی که بنشینی یا در هر عضوی که بجنبانی یا در هر ابزاری که به کار گیری، حقی برای خدا هست.‌‌[1]\r\n\r\nانسان موفق کسی است که به خوبی از عهده ادای حقوقی که بر گردن دارد، برآید. انسان برای موفقیت در ادای حقوق، نیازمند نشاط است. با کسالت و تنبلی، انسان ادای هیچ حقی را به درستی از عهده برنمی‌‌آید. امام صادق(ع) می‌‌فرماید:\r\n\r\nإِیاكَ وَ الْكَسَلَ وَ الضَّجَرَ ... إِنَّكَ إِذَا كَسِلْتَ لَمْ تُؤَدِّ إِلَى اللَّهِ حَقَّهُ وَ إِذَا ضَجِرْت‌‌لَمْ تُؤَدِّ إِلَى أَحَدٍ حَقَّهُ.[2]\r\n\r\nاز دو خصلت بپرهیز: تنبلی و بی‌‌حوصلگی؛ زیرا اگر بی‌‌حوصله باشی، بر هیچ حقی پایداری نمی‌‌کنی و اگر تنبل باشی، هیچ حقی را ادا نمی‌‌کنی.\r\n\r\nاین سخن آسمانی، به خاطر تعیین نشدن صاحب حق، حقوق خدا و خلق خدا را به طور یکسان شامل می‌‌شوند.\r\n\r\nج) کامیابی\r\n\r\nمهم‌‌ترین کارکرد نشاط این است که انسان را به اهدافش می‌‌رساند. موفقیت، نتیجه عمل انسان است و عمل، محصول نشاط. قرآن کریم می‌‌فرماید: { كُلُوا وَاشْرَبُوا هَنِیئًا بِمَا أَسْلَفْتُمْ فِی الْأَیامِ الْخَالِیةِ} (حاقة: 24)؛ «بخورید و بنوشید، گواراتان باد، به ‌‌[‌‌پاداش‌‌]‌‌ آنچه در روزهاى گذشته انجام دادید».\r\n\r\nدر مقابل، تنبلی عامل اصلی ناکامی و بازماندن از اهداف است. امیرالمؤمنین(ع) می‌‌فرماید: «بِالْعَمَلِ یحْصُلُ الثَّوَابُ لَا بِالْكَسَلِ»؛[3] «پاداش با کار به دست می‌‌آید، نه با تنبلی». متناظر با این نتیجه نشاط، مهم‌‌ترین پیامد تنبلی بازماندن انسان از پیشرفت است. امیرالمؤمنین(ع) می‌‌فرماید: «آفَةُ النُّجْحِ الْكَسَل»؛[4]‌‌ «آفت موفقیت، تنبلی است» و \r\n\r\n\r\n\r\n[1]. همان، ص 255.\r\n\r\n[2]. صدوق، من لا يحضره الفقيه‏، ج 4، ص 355.\r\n\r\n[3]. لیثی،‌‌‌ عیون الحکم و المواعظ، ص 186.\r\n\r\n[4]. همان،‌‌‌ ص 181.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81113","order":"249","text":"می‌‌فرماید: «مَنْ تَقَاعَسَ اعْتَاق‌‌‌‌»؛[1] «هر کس دیر بیاید، محروم می‌‌شود». همچنین می‌‌فرماید: «إِیثَارُ الدَّعَةِ یقْطَعُ أَسْبَابَ الْمَنْفَعَةِ»؛[2] «برگزیدن رفاه و آسایش، راه‌‌های سود را می‌‌بندد؛ چرا كه همه منافع دنیا و آخرت، با رنج و زحمت به دست می‌‌آید. پس هر كه راحت و آسایش را برگزیند، همه راه‌‌های منفعت را به روی خود بسته است.[3] امام کاظم(ع) می‌‌فرماید: «از تنبلی و بی‌‌حوصلگی بپرهیز که از بهره دنیا و آخرت محرومت می‌‌کنند».[4]\r\n\r\n2. کسب و درمان\r\n\r\nبر اساس آنچه تاکنون فرا گرفتیم، نشاط نیروی محرک نفس به سمت کمال، و تنبلی مانع ترقی و پیشرفت انسان است. با این تلقی است که درمان تنبلی، به دست آوردن نشاط، حفظ و حراست از آن و تلاش برای توسعه آن به تمام عرصه‌‌های مادی و معنوی حیات، از واجب‌‌ترین وظایف عقلی و دینی انسان است. برای درمان رذیله تنبلی و کسب و توسعه فضیلت نشاط، باید از همه نیروهای فکری و جسمی بهره گرفت. در ادامه، از راه‌‌های نظری و عملی این انجام وظیفه بزرگ سخن می‌‌گوییم.\r\n\r\nالف) راه‌‌های نظری\r\n\r\nبرای کسب نشاط در مقام فکر و نظر، سه کار لازم است: «شناخت نشاط و تنبلی، هدف‌‌گذاری و فرصت‌‌شناسی».\r\n\r\nیک ـ کسب آگاهی\r\n\r\nمنظور از این آگاهی، افزون بر شناخت ثمرات و پیامدها، این است که بدانیم تنبلی با ذات انسان هیچ رابطه‌‌ای ندارد.[5] بنابراین، قابل درمان است؛ چون هر چیزی که ذاتی نباشد، تغییر پذیر است؛ حتی «عواملی نظیر خصوصیات ژنتیک و شرایط تحمیل شده \r\n\r\n\r\n\r\n[1]. همان، ص 451.\r\n\r\n[2]. آمدی،‌‌‌ غررالحکم، ص 73.\r\n\r\n[3]. خوانسارى، شرح غرر الحكم، ج‏1، ص 360.\r\n\r\n[4]. کلینی، کافی، ج 5، ص 85.\r\n\r\n[5]. ر.ک: بلس، ادوانس، روانشناسی تنبلی، ص 19.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81114","order":"250","text":"به شما در زمان جنینی، نوزادی یا کودکی‌‌تان نیز قابل تغییر هستند».[1]\r\n\r\nدو ـ هدف‌‌گذاری\r\n\r\nپیش‌‌شرط هر حرکتی، وجود هدفی روشن است. پس برای کسب هر صفت پسندیده و درمان هر صفت ناپسندی باید هدفی پیش رو داشته باشیم. درمان تنبلی و کسب نشاط را می‌‌توان با یکی از اغراض دنیوی، مثل پیشرفت علمی، بی‌‌نیازی از مردم، تأمین معاش خانواده و امثال آن آغاز کرد؛ در فرهنگ اسلامی، این اهداف به خودی خود دارای ارزش معنوی و اخلاقی هستند. ولی توجه به هدف نهایی است که انسان را یکسره از چنگال کسالت می‌‌رهاند و سرشار از توان و نیرو می‌‌کند. کسی که پاداش عمل را در نظر داشته و رسیدن به آن را هدف خود بداند، هرگز از مقابله با کسالت و تنبلی به ستوه نمی‌‌آید. قرآن کریم می‌‌فرماید:\r\n\r\n{ فیها ما تَشْتَهیهِ الْأَنْفُسُ وَ تَلَذُّ الْأَعْینُ وَ أَنْتُمْ فیها خالِدُونَ. وَ تِلْكَ الْجَنَّةُ الَّتی‌‌ أُورِثْتُمُوها بِما كُنْتُمْ تَعْمَلُونَ } (زخرف: 70و71)\r\n\r\nدر آنجا آنچه دل‌‌ها آن را بخواهند و دیدگان را خوش آید، ‌‌‌‌‌‌‌‌هست و شما در آن جاودانید و این است همان بهشتى كه به ‌‌‌‌پاداش کارهاتان به شما رسید.\r\n\r\nسه ـ فرصت‌‌شناسی\r\n\r\nانسان برای تلاش در راه اهداف والای خود، وقت زیادی ندارد. اگر پیر است، به زودی قاصد مرگ در خانه‌‌‌‌اش را می‌‌کوبد و اگر جوان است، در اندک زمانی، بسیار سریع‌‌تر از آن چه تصور می‌‌کند، به میانسالی و پیری می‌‌رسد و توانایی‌‌های خود را یکی پس از دیگری از دست می‌‌دهد. از منظر قرآن کریم، همه انسان‌‌ها با از دست دادن فرصت‌‌ها پیوسته در حال زیانند؛ جز آنان که مبتنی بر ایمان راسخ کار شایسته می‌‌کنند.[2] امیرالمؤمنین(ع) می‌‌فرماید: «الْفُرْصَةُ تَمُرُّ مَرَّ السَّحَاب»؛[3] «فرصت‌‌ها چون باد می‌‌گذرند».\r\n\r\n\r\n\r\n[1]. دایر، وین، بهانه ممنوع، ص 17.\r\n\r\n[2]. عصر: 2 و 3.\r\n\r\n[3]. شريف رضى، نهج البلاغه، ص 471.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81115","order":"251","text":"ب) راه‌‌های عملی\r\n\r\nیک ـ مهاجرت\r\n\r\nصفات و رفتار، از جمله نشاط و تنبلیِ انسان، تا حد زیادی متأثر از ظروف و شرایطی است که در آن زندگی می‌‌کند؛ به همین دلیل مهاجرت - به معنای تغییر ظروف و شرایط- از منظر قرآن کریم، یکی از پایه‌‌های سعادت انسان است. کسی که در محیط آلوده می‌‌ماند، حتی اگر رنگ و بوی آن محیط را به خود نگیرد، از خطر اشتراک در سرنوشت اهل آن محیط در امان نیست.[1] بر این اساس، نخستین کار برای مقابله با تنبلی این است که مکان و معاشران خود را تغییر دهد؛ شرایطی که انسان را به بطالت و بیکارگی می‌‌خوانند یا نشاط عمل را از او سلب، و در انجام فرایض و نوافل سستش می‌‌کنند، فرصت اصلاح و درمان را از او می‌‌گیرند.\r\n\r\nدو ـ برنامه‌‌ریزی\r\n\r\nمهم‌‌ترین راه عملی مبارزه با تنبلی و کسب نشاط، برنامه‌‌ریزی برای وظایف و کارهای روزانه است. با وجود برنامه است که انسان می‌‌فهمد چه مقدار از وظایف خود را انجام داده است. کسی که برنامه‌‌ریزی می‌‌کند، دقیقاً می‌‌داند چه کاری را در چه وقتی باید انجام دهد و برای هر کاری چقدر فرصت دارد؛ به همین دلیل اگر کاری را در وقت مخصوصش انجام ندهد، به روشنی می‌‌بیند که به همان مقدار از زندگی عقب افتاده و احساس زیان می‌‌کند و خودش را بدهکار می‌‌داند. این قبیل احساسات، انسان را وادار می‌‌کند وظایف خود را به موقع انجام دهد و نشاط نیز جز این نیست؛ ولی در صورتی که انسان برنامه‌‌ای نداشته باشد و برای ساعتی که به بطالت می‌‌گذراند وظیفه‌‌ای تعریف نکرده باشد، نه احساس خسارت می‌‌کند نه خود را بدهکار می‌‌داند. البته نباید از نظر دور داشت که برنامه باید متناظر با واقع و متناسب با توانایی انسان باشد و این، خود یکی از رموز موفقیت است. برنامه سنگین‌‌تر از توان و بالاتر از طاقت، به شکست می‌‌انجامد و انسان را ناامید می‌‌کند.\r\n\r\nسه ـ ارزیابی\r\n\r\nارزیابی فعالیت و عملکرد، در حقیقت مرحله تکمیلی برنامه‌‌ریزی است. برنامه‌‌ریزی، \r\n\r\n\r\n\r\n[1]. ر.ک: کلینی،‌‌‌ کافی،‌‌‌ ج 2، ص 318.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81116","order":"252","text":"بدون ارزیابی، ابتر می‌‌ماند. انسان در صورتی می‌‌تواند خود را اصلاح کند که کمبودها و کاستی‌‌های خود را بشناسد و این مهم تنها از راه ارزیابی کارها دست‌‌یافتنی است. بنابراین، یکی از راه‌‌های کسب نشاط و مبارزه با تنبلی، ارزیابی کارهای خویش است. با ارزیابی مشخص می‌‌شود که چه مقدار از برنامه خود را انجام داده و چه مقدار کوتاهی و سستی کرده و میزان بدهکاری‌‌اش به خویشتن چقدر است.\r\n\r\nچهار ـ اقدام به موقع\r\n\r\nهر یک از نهادهای نفسانی متناسب با وجود، خود رفتارهای خاصی را می‌‌طلبد؛ مثلاً نهاد ترس، باعث فرار از میدان است و نهاد شجاعت، مقتضی ایستادگی و پایمردی. در صورتی که انسان رفتارهای مناسب با یک نهاد را انجام دهد، آن نهاد در محیط نفس تقویت می‌‌شود و در صورتی که رفتارهای خلاف آن را انجام دهد، تضعیف می‌‌شود و در صورت تکرار از میان می‌‌رود. نهاد شجاعت، با ایستادگی و مقاومت تقویت می‌‌شود و با فرارْ تضعیف.\r\n\r\nتنبلی یکی از نهادهای نفسانی است که سهل‌‌انگاری و تن‌‌پروری را می‌‌طلبد. در صورتی که انسان به خواسته این نهاد گردن نهد و کارهای لازم و مهم را به تعویق بیندازد، تنبلی در جان او ریشه‌‌دارتر و قوی‌‌تر می‌‌شود و در صورتی که از اجرای این خواسته سر باز زند و برای انجام کارهای خود اقدام کند، این نهاد ضعیف و ضعیف‌‌تر می‌‌شود و به تدریج نفس انسان را ترک می‌‌کند. امیرالمؤمنین(ع) در وصیت به امام حسین(ع) می‌‌فرماید: «أُوصِیك‌‌ ... بِالْعَمَلِ فِی النَّشَاطِ وَ الْكَسَل»؛[1] «سفارشت می‌‌کنم که در نشاط و بی‌‌حالی به کار بپردازی».\r\n\r\nبنابراین، برای درمان تنبلی ضروری است که چون وقت انجام کاری می‌‌رسد، انسان همانند یک تکلیف فوری، با عجله به آن بپردازد.\r\n\r\nپنج ـ تجزیه کارها\r\n\r\nبزرگی کارها انسان را می‌‌ترساند؛ مخصوصاً کسی را که با تنبلی خو گرفته است. برای مقابله با این ترس کافی است به یاد آوریم که هر کار بزرگی از اجزای کوچکی تشکیل می‌‌شود. وقتی به خواندن یک کتاب قطور فکر می‌‌کنید، تصور حجم کتاب شما را \r\n\r\n\r\n\r\n[1]. ابن شعبه، تحف العقول، ص 88.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81117","order":"253","text":"می‌‌ترساند و ممکن است از باز کردنش صرف نظر کنید. اما اگر توجه کنید که این کتاب از چند فصل کوچک تشکیل شده که خواندن هر کدام کاری است مستقل، جرئت می‌‌کنید خواندنش را آغاز کنید. ختم قرآن، در بدو تصور، کاری است بسیار بزرگ؛ ولی خواندن یک جزء و کمتر از جزء، آسان و دست‌‌یافتنی است. بنابراین برای غلبه بر سستی و تنبلی باید کارهای بزرگ را پیش از اقدام، به قطعات کوچک‌‌تر تجزیه کرده، برای هر یک به عنوان کاری مستقل برنامه‌‌ریزی کنیم.\r\n\r\nخلاصه\r\n\r\n1. نشاط سه کارکرد عمده دارد: «امکان استفاده از فرصت‌‌ها، ادای حقوق و کامیابی».\r\n\r\n2. برای کسب نشاط، در مقام فکر و نظر، سه کار لازم است: «شناخت نشاط و تنبلی؛ یعنی بدانیم تنبلی ذاتی انسان نیست و قابل درمان است.\r\n\r\n3. هدف‌‌گذاری یعنی برای هر کار خود هدفی تعریف کنیم و در مجموع چشم به پاداش الاهی داشته باشیم و فرصت‌‌شناسی یعنی از عمر خود به درستی استفاده کنیم.\r\n\r\n4. برای کسب نشاط از راه عمل، باید پنج کار انجام داد: «مهاجرت، به معنای تغییر ظروف و شرایط؛ برنامه‌‌ریزی برای وظایف و کارهای روزانه؛ ارزیابی فعالیت و عملکرد خود به عنوان مرحله تکمیلی برنامه‌‌ریزی؛ اقدام به موقع برای انجام کارهای خود به منظور تضعیف نهاد تنبلی در نفس؛‌‌ تجزیه کارها به اجزای کوچک‌‌تر».\r\n\r\nپرسش\r\n\r\n1. این سخن امیرالمؤمنین(ع) «سستی از دست دادن است‌‌»، ناظر به چه موضوعی است؟ چرا؟\r\n\r\n2. بین نشاط و کامیابی چه رابطه‌‌ای وجود دارد؟\r\n\r\n3. برای کسب نشاط، چه آگاهی‌‌هایی لازم است؟\r\n\r\n4. مهاجرت برای تحصیل شرایط به چه معناست؟\r\n\r\n5. فایده برنامه‌‌ریزی در زندگی چیست؟","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81118","order":"254","text":"منابع\r\n\r\n1. آلوسی، محمود بن عبدالله، روح المعانی، بیروت، دار احیاء تراث العربی، 1405ق  1985م.\r\n\r\n2. آمدى تمیمى، عبدالواحد بن محمد، غرر الحكم و درر الكلم‌‌، تحقیق و تصحیح: سیدمهدى رجائى، قم‌‌، دار الكتاب الإسلامی، چاپ دوم‌‌، 1410 ق‌‌.\r\n\r\n3. ____________________________________، تصنیف غرر الحكم و درر الكلم‌‌، تحقیق و تصحیح: مصطفى درایتى، قم، دفتر تبلیغات اسلامی، چاپ اول، 1366ش.\r\n\r\n4. ابن أبی‌‌جمهور، محمد بن زین‌‌الدین‌‌، عوالی اللئالی العزیزیة فی الأحادیث الدینیة، قم، دار سید الشهداء للنشر، چاپ اول، 1405ق.\r\n\r\n5. ابن ابی‌‌الحدید، شرح نهج البلاغه، تحقیق ابوالفضل ابراهیم، بی‌‌جا، دار احیاء الکتب العربیه و عیسی البابی الحلبی، چاپ اول، 1378ق\/ 1959م.\r\n\r\n6. ابن ابی‌‌الدنیا، کتاب ذم المسکر، تحقیق نجم‌‌الدین خلف، ریاض، دار الرایة، بی‌‌تا.\r\n\r\n7. ابن اشعث، محمد بن محمد، الجعفریات (الأشعثیات)، تهران، مكتبة النینوى الحدیثة، چاپ اول، بی‌‌تا.\r\n\r\n8. ابن جوزی، عبدالرحمان بن علی، زاد المسیر، تحقیق محمد بن عبدالرحمان عبدالله، بیروت، دارالفکر، چاپ اول، 1407 ق \/ 1987 م.\r\n\r\n9. ابن حجر عسقلانی، احمد بن علی، تلخیص الحبیر،‌‌ بی‌‌جا، دارالفکر، بی‌‌تا.\r\n\r\n10. ابن حنبل، احمد، مسند، بیروت، دار صادر، بی‌‌تا.\r\n\r\n11. ابن شعبه، حرانی، تحف العقول، تحقیق: علی‌‌اکبر غفاری، قم، جامعه مدرسین، چاپ دوم، 1363ش.","description":"","index":"29744","image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81119","order":"255","text":"12. ابن شهر آشوب، مناقب آل ابی‌‌طالب، تحقیق: لجنة من اساتذة النجف الاشرف، نجف، چاپخانه حیدری، 1376.\r\n\r\n13. ابن طاووس، علی بن موسی، الاقبال بالاعمال الحسنه، تحقیق: جواد فیومی، قم، دفتر تبلیغات اسلامی، چاپ دوم، 1376 ش.\r\n\r\n14. ابن طاووس، الطرائف فی معرفة مذاهب الطوائف، قم، بی‌‌نا، چاپخانه الخیام، بی‌‌تا.\r\n\r\n15. ابن طاووس، اللهوف على قتلى الطفوف، ترجمه احمد فهری زنجانی، تهران، نشر جهان، چاپ اول، 1348.\r\n\r\n16. ابن عاشور، محمد طاهر، التحریر و التنویر، بیروت، مؤسسة التاریخ، چاپ اول، 1420ق.\r\n\r\n17. ابن عبدالبر، الاستیعاب، تحقیق علی محمد بجاوی،‌‌ بیروت، دارالجیل، چاپ اول، 1412ق.\r\n\r\n18. ابن عربی، تفسیر ابن عربی، تحقیق عبدالوارث محمد علی، بیروت، دار الكتب العلمیة، 1422 ق\/2001م.\r\n\r\n19. ابن فارس، احمد بن فارس بن زکریا، معجم مقاییس اللغة، تحقیق عبدالسلام محمد‌‌هارون، قم، دفتر تبلیغات اسلامی، 1404ق.\r\n\r\n20. ابن فهد، عدة الداعی و نجاح الساعی، تحقیق و نشر: مؤسسه معارف اسلامی، قم، چاپ اول، 1420 ق.\r\n\r\n21. ابن مسکویه، احمد بن محمد بن یعقوب، تهذیب الاخلاق، تقدیم شیخ حسن تمیم، قم، انتشارات بیدار، چاپ ششم، 1373ش\/1415ق.\r\n\r\n22. ابن منظور، لسان العرب، قم، نشر حوزه، 1405ق.\r\n\r\n23. ابوهلال عسکری، الفروق اللغویه، تنظیم بیت الله بیات، قم، جامعه مدرسین، چاپ اول، 1412 ق.\r\n\r\n24. إسكافی محمد بن همام، كتاب التمحیص، تحقیق و نشر: مدرسة الإمام المهدی؟عج؟، قم، بی‌‌تا.\r\n\r\n25. اشعری، ابوالحسن علی بن اسماعیل،مقالات الاسلامیین، تصحیح هلموت ریتر، النشرات الاسلامیة ویسبادن، چاپ سوم، 1400ق \/ 1980م.\r\n\r\n26. ایجی، عضدالدین عبدالرحمان بن احمد، المواقف فی علم الکلام، مکتبه البتنبی، قاهره، بی‌‌تا.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81120","order":"256","text":"27. بخاری، محمد بن اسماعیل، الجامع الصحیح، بیروت، دارالفکر، 1401ق.\r\n\r\n28. براندل، ناتانیل، روانشناسی عزت نفس، ترجمه مهدی قراچه‌‌داغی، تهران، نشر نخستین، چاپ هشتم، 1389.\r\n\r\n29. براندل، ناتانیل، روانشناسی حرمت نفس، ترجمه جمال‌‌هاشمی، تهران، شرکت سهامی انتشار، چاپ سوم، 1385.\r\n\r\n30. برقی، احمد بن محمد بن خالد، المحاسن، تصحیح سیدجلال الدین حسینی، طهران، دارالکتب الاسلامیه، 1370ق\/1330ش.\r\n\r\n31. بلس، ادوانس، روانشناسی تنبلی، ترجمه مهدی قراچه داغی، تهران، نشر دایره، چاپ نهم، 1387ش.\r\n\r\n32. تهرانی، مجتبی، اخلاق الاهی، درآمدی بر اخلاق و مباحث خرد، تدوین و تحریر محمد رضا جباران،‌‌ تهران، سازمان انتشارات پژوهشگاه فرهنگ و اندیشه اسلامی،‌‌ چاپ دوم، 1395.\r\n\r\n33. تفتازانی، شرح المقاصد فی علم الكلام، پاكستان، دار المعارف النعمانیة، 1401ق \/ 1981م.\r\n\r\n34. ثقفی، ابراهیم بن محمد بن سعید بن هلال‌‌، الغارات، تحقیق، عبدالزهرا حسینی، قم، دارالکتب الاسلامیة، چاپ اول، 1410ق.\r\n\r\n35. جباران، محمد رضا، ازدواج با غیر مسلمانان، ‌‌قم، بوستان کتاب، چاپ اول، 1383ش.\r\n\r\n36. جعفر بن محمد(ع)، امام ششم(منسوب) مصباح الشریعة و مفتاح الحقیقة، ترجمه مصطفوى، تهران، انجمن اسلامى حكمت و فلسفه، چاپ اول، 1360ش.\r\n\r\n37. جوهری، الصحاح، تحقیق و نشر دار احیاء التراث العربی، بیروت، چاپ چهارم، 1426 ق\/ 2005م.\r\n\r\n38. چلبی،‌‌ مسعود، جامعه‌‌شناسی نظم، تهران، نشر نی، چاپ دوم، ‌‌1382.\r\n\r\n39. حرّ عاملی، محمد بن حسن، وسائل الشیعه، تحقیق و نشر مؤسسه آل البیت، قم، چاپ دوم، 1414ق.\r\n\r\n40. حلوانی، حسین بن محمد، نزهة الناظر و تنبیه الخاطر، تحقیق و نشر مدرسه امام مهدی، قم، چاپ اول، 1408ق.\r\n\r\n41. حلی، حسن بن سلیمان، مختصر بصائر الدرجات، نجف، منشورات المطبعه الحیدریه، چاپ اول، 1370ق\/1950م.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81121","order":"257","text":"42. حلی، سیدمسلم، القرآن و العقیده، تحقیق فارس حسون، بی‌‌نا، ‌‌بی‌‌جا، بی‌‌تا.\r\n\r\n43. حمیری قمی، قرب الاسناد، تحقیق و نشر مؤسسه آل البیت، قم، چاپ اول، 1413ق.\r\n\r\n44. حویزی، عبدعلی بن جمعة العروسی، نورالثقلین، تحقیق سید‌‌هاشم رسولی محلاتی، قم، مؤسسه مطبوعاتی اسماعیلیان، چاپ چهارم، 1373ش\/1415ق.\r\n\r\n45. حیدرى، كمال، فى ظلال العقیده و الاخلاق‌‌، مؤسسة الإمام الجواد(ع) للفكر والثقافة، 2011م.\r\n\r\n46. حیدری، کمال، التقوى فى القرآن دراسة فى الاثار الاجتماعیة.\r\n\r\n47. خمینی، روح الله، شرح چهل حدیث، مؤسسه تنظیم و نشر آثار حضرت امام خمینی، تهران، چهاردهم، 1376ش.\r\n\r\n48. خوانساری، جمال الدین محمد، شرح فارسی غرر و درر آمدی، تصحیح سیدجلال الدین محدث، مؤسسه چاپ و انتشارات دانشگاه تهران، 1366ش.\r\n\r\n49. خولى، محمد عبدالعزیز، الادب النبوى‌‌، تصحیح حلبی، عبدالمجید طعمه، بیروت، دارالمعرفة.\r\n\r\n50. داعی الاسلام، محمدعلی، فرهنگ نظام، شرکت دانش، بی‌‌جا، چاپ دوم، بی‌‌تا.\r\n\r\n51. دایر، وین، بهانه ممنوع، ترجمه آزیتا عظیمی، تهران، انتشارات عطایی، چاپ اول، 1389ش.\r\n\r\n52. دیلمی، حسن بن ابی‌‌الحسن، اعلام الدین فی صفات المؤمنین، تحقیق و نشر مؤسسه آل البیت، قم، بی‌‌تا.\r\n\r\n53. دینوری، ابن قتیبه، المعارف، تحقیق ثروت عكاشة، قاهره، دار المعارف، بی‌‌تا.\r\n\r\n54. ذهبی، محمد بن احمد، میزان الاعتدال، تحقیق علی محمد بجاوی، بیروت، دارالمعرفة، بی‌‌تا.\r\n\r\n55. رازی، ابن ابی‌‌حاتم، محمد بن ادریس، تفسیر ابن ابی‌‌حاتم، تحقیق اسعد محمد الطیب، المکتبة العصریة، بی‌‌جا، بی تا.\r\n\r\n56. رازی، محمد بن ابی‌‌بکر، مختار الصحاح، التحقیق یوسف الشیخ محمد، بیروت، المکتبه العصریه، 1422ق\/2001م.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81122","order":"258","text":"57. رازی، فخر الدین ابوعبدالله محمد بن عمر بن حسین، کتاب المحصَّل، تقدیم حسین اتای، قاهره، مکتبة دار التراث، چاپ اول، 1411ق \/ 1991م.\r\n\r\n58.  _______________________________________________________، مفاتیح الغیب، بیروت، دار احیاء التراث العربی، چاپ سوم، 1420ق.\r\n\r\n59. راغب اصفهانی، حسین بن محمد، المفردات فی غریب القرآن، تحقیق صفوان محدثان، داوودی، بیروت، دارالقلم، ‌‌بی‌‌تا.\r\n\r\n60. راوندی، قطب الدین، الدعوات، تحقیق و نشر مدرسه الامام المهدی، قم، چاپ اول، 1407 ق.\r\n\r\n61. ری‌‌شهری، محمد، میزان الحکمة، دارالحدیث، قم، چاپ دوم، 1416ق.\r\n\r\n62. زرکلی، خیرالدین، الاعلام، بیروت، دار العلم للملایین، چاپ پنجم، 1980م.\r\n\r\n63. زمخشری، جار الله محمود بن عمر خوارزمی، الكشاف عن حقائق التنزیل وعیون الأقاویل، مصر، مکتبه و مطبعه مصطفی البابی الحلبی، 1385ق\/ 1966م.\r\n\r\n64. سبزواری، حاج ملا‌‌هادی، شرح الاسماء الحسنی، قم، مکتبة بصیرتی، بی تا.\r\n\r\n65. سبزواری، محمد باقر بن محمد مؤمن، روضة الانوار عباسى (در اخلاق و شیوه كشوردارى)، تصحیح و تحقیق اسماعیل چنگیزی اردهایی، تهران، مرکز پژوهشی میراث مکتوب، 1383ش.\r\n\r\n66. سبکی، عبدالوهاب بن علی، طبقات الشافعیة الکبری، تحقیق محمود محمد الطناحی و عبدالفتاح محمد الحلو، دار إحیاء الكتب العربیة - فیصل عیسى البابی الحلبی، بی‌‌جا، بی‌‌تا.\r\n\r\n67. سلمی، تفسیر سلمی، تحقیق سید عمران، بیروت، دار الکتب العلمیة، چاپ اول، 1421ق \/ 2001 م.\r\n\r\n68. سند، سید محمد، عدالت صحابه،‌‌ مجله تراثنا،‌‌ شماره 59،‌‌ ص 64_ 102.\r\n\r\n69. شریف رضى، محمد بن حسین، نهج البلاغة (للصبحی صالح)، هجرت - قم، چاپ اول، 1414ق.\r\n\r\n70. شعیری، محمد بن محمد، جامع الأخبار، نجف، مطبعه حیدریة، نجف، چاپ اول، بی‌‌تا.\r\n\r\n71. شوکانی، محمد بن علی، نیل الاوطار من احادیث سیدالاخیار، بیروت، دارالجلیل، بی‌‌تا.\r\n\r\n72. شهید ثانی، حقائق الایمان،‌‌ تحقیق مهدی رجائی، قم، مكتبة آیة الله العظمى المرعشی النجفی، چاپ اول، 1409ق.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81123","order":"259","text":"73. صدر الدین شیرازی، محمد، شرح اصول کافی، تصحیح محمد خواجوی، تهران، مؤسسه مطالعات و تحقیقات فرهنگی (وزارت فرهنگ و آموزش عالی)، چاپ اول، 1370ش.\r\n\r\n74. صدر، محمدمهدی، اخلاق اهل البیت، قم، دارالکتاب الاسلامیه، چاپ اول، 1372ش.\r\n\r\n75. صدوق، علی بن حسین، الامالی، تهران، نشر کتابچی، چاپ ششم، 1376ش.\r\n\r\n76. _______________________، ثواب الاعمال، تحقیق سیدمحمدمهدی سیدحسن خرسان، قم، منشورات شریف رضی، چاپ دوم، 1368 ش.\r\n\r\n77. _______________________، خصال، تحقیق: علی‌‌اکبر غفاری، قم، جامعه مدرسین، چاپ ششم، 1424ق.\r\n\r\n78. _______________________، علل الشرایع، قم، کتابفروشی داوری، چاپ اول، 1385 ش\/1966م‌‌.\r\n\r\n79. _______________________، معانی الاخبار، دفتر انتشارات اسلامى وابسته به جامعه مدرسین حوزه علمیه قم، چاپ اول، 1361ش.\r\n\r\n80. _______________________، من لایحضره الفقیه، تصحیح علی‌‌اکبر غفاری، دفتر انتشارات اسلامى وابسته به جامعه مدرسین حوزه علمیه قم‌‌، چاپ دوم، 1413ق.\r\n\r\n81. طباطبایی، علامه سیدمحمدحسین، المیزان فی تفسیر القرآن، دفتر انتشارات اسلامى وابسته به جامعه مدرسین حوزه علمیه قم.\r\n\r\n82. طباطبائی یزدی، سیدمحمدکاظم، عروة الوثقی، بیروت، موسسة الاعلمی للمطبوعات، چاپ دوم.\r\n\r\n83. طباطبائی، سیدعلی، ریاض المسائل، قم، تحقیق و نشر مؤسسة النشر الإسلامی، چاپ اول، 1412ق.\r\n\r\n84. طبرسی، حسن بن فضل، مکارم الاخلاق، قم، منشورات الشریف الرضی، چاپ ششم، 1392ق \/ 1972م.\r\n\r\n85. طبرسی، فضل بن حسن، مجمع البیان، تحقیق گروهی از علماء، بیروت، مؤسسه اعلمی، اول، 1415 ق \/ 1995م.\r\n\r\n86. _______________________، جوامع الجامع، دفتر انتشارات اسلامى وابسته به جامعه مدرسین حوزه علمیه قم‌‌، چاپ اول، 1418ق.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81124","order":"260","text":"87. طبری، محمد بن جریر، دلائل الامامه، تحقیق: مؤسسة البعثة، قم، چاپ اول، 1413ق.\r\n\r\n88. طریحی، فخرالدین، مجمع البحرین، تحقیق سیداحمد حسینی، مکتبة النشر الثقافة الاسلامیه، بی‌‌جا، چاپ دوم، 1408ق\/1367ش.\r\n\r\n89. طوسی، محمد بن حسن،اختیار معرفة الرجال، تصحیح و تعلیق میر داماد استرآبادی و تحقیق مهدی رجائی، قم، مؤسسة آل البیت(علیهم‌السلام) لإحیاء التراث، 1404ق.\r\n\r\n90. _________________________، امالی، تحقیق مؤسسه بعثت، قم، دار الثقافة للطباعة والنشر والتوزیع، چاپ اول، 1414ق.\r\n\r\n91. _________________________، التبیان، تحقیق احمد حبیب قصیر العاملی، قم، دفتر تبلیغات اسلامی، چاپ اول، 1409ق.\r\n\r\n92. _________________________، تهذیب الاحکام، تحقیق سیدحسن موسوی خرسان، تهران، دارالکتب الاسلامیه، چاپ سوم، 1364ش.\r\n\r\n93. _________________________، تمهید الاصول،‌‌ ترجمه عبدالحسین مشکوة الدینی،‌‌ تهران، انتشارت انجمن اسلامی حکمت و فلسفه ایران، 1358ش.\r\n\r\n94. طوسی، خواجه نصیرالدین، اخلاق محتشمی، با دیباچه و تصحیح محمدتقی دانش‌‌پژوه، انتشارات دانشگاه تهران، چاپ ‌‌چهارم، 1395ش.\r\n\r\n95. ___________________________، ‌‌فصول العقاید، تعلیق علی انصاری، بی‌‌نا، بی‌‌جا، 1393ق.\r\n\r\n96. عمید، حسن، فرهنگ فارسی، تهران، انتشارات امیرکبیر، چاپ دهم، 1376ش.\r\n\r\n97. عینی، بدرالدین، عمدة القاری، دار إحیاء التراث العربی، بیروت، بی‌‌تا.\r\n\r\n98. غرناطی كلبی، التسهیل لعلوم التنزیل، بیروت، دار الكتاب العربی، چاپ چهارم،‌‌1403ق\/1983م.\r\n\r\n99. غروی اصفهانی، محمدحسین، نهایة الدرایة فی شرح الکفایة، تحقیق و تصحیح و تعلیق: الشیخ مهدی أحدی أمیر كلائی، قم، انتشارات سید الشهداء(ع)، چاپ اول، 1374ش.\r\n\r\n100. غزالی، ابو حامد محمد بن محمد، احیاء علوم الدین، تحقیق القاضی الشیخ محمد الدالی بلطة، بیروت، المکتبة العصریة، 1413ق\/1992م.\r\n\r\n101. غنوی، امیر، سلوک اخلاقی، طرح‌‌های روایی، تهران، سازمان انتشارات پژوهشگاه فرهنگ و اندیشه اسلامی، چاپ اول، 1392ش.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81125","order":"261","text":"102. فخر رازی، محمد بن عمر بن حسین، کتاب المحصَّل، تقدیم حسین اتای، قاهره، مکتبة دار التراث، چاپ اول، 1411ق\/1991م.\r\n\r\n103. فتال نیشابوری، محمد بن فتال، روضة الواعظین و بصیرة المتعظین‌‌، قم، انتشارات رضی، چاپ اول، 1375ش.\r\n\r\n104. فرانکن، رابرت، انگیزش و هیجان، ترجمه حسن شمس اسفندآباد و غلامرضا محمودی و سوزان امامی‌‌پور، تهران، نشر نی،‌‌ چاپ سوم، 1389.\r\n\r\n105. فراهیدی، خلیل بن احمد، کتاب العین، بیروت، دار احیاء التراث العربی، 1421ق\/ 2001م.\r\n\r\n106. فصیحی، امان الله و همکاران، نظم و انضباط اجتماعی در اسلام و شاخص‌‌های آن، تهران، مرکز بررسی‌‌های راهبردی ریاست جمهوری و جامعة المصطفی العالمیة، بی‌‌تا.\r\n\r\n107. فضلی، عبدالهادی، اصول البحث، قم، دار الكتاب الإسلامی، بی‌‌تا.\r\n\r\n108. فناری، محمد بن حمزه، مصباح الانس، ‌‌تهران،‌‌ نشر مولی، 1389ش.\r\n\r\n109. فیض کاشانی، محمد بن مرتضی، المحجة البیضاء فی تهذیب الاحیاء، تحقیق و تصحیح علی‌‌اکبر غفاری، قم، جامعه مدرسین، بی‌‌تا.\r\n\r\n110. _________________________________، التفسیر الاصفی، تحقیق مرکز الابحات و الدراسات الاسلامیه، دفتر تبلیغات اسلامی قم، چاپ اول، 1418 ق\/ 1376ق.\r\n\r\n111. _________________________________، التفسیر الصافی، تهران، مکتبة الصدر، چاپ دوم، 1416ق.\r\n\r\n112. _________________________________، الحقایق فی محاسن الاخلاق، تحقیق محسن عقیل، بی‌‌جا، دارالکتاب الاسلامی، چاپ اول، 1409ق\/1979م.\r\n\r\n113. قشیری نیشابوری، عبدالکریم بن هوازن، الرسالة القشیریه، تحقیق: دکتر عبدالحلیم محمود و دکتر محمود بن الشریف، قم، انتشارات بیدار، چاپ اول، 1374ش.\r\n\r\n114. کاشانی، عزالدین محمود، مصباح الهدایة و مفتاح الکرامة، تصحیح جلال الدین همایی، قم، نشر هما، چاپ پنجم، 1376ش.\r\n\r\n115. کلینی، محمد بن یعقوب، کافی، تهران، دارالکتب الاسلامیه، چاپ دوم، 1348ش\/1389ق.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81126","order":"262","text":"116. گلپایگانی، سیدمحمدرضا، در المنضود، قم، دارالقرآن الکریم، چاپ اول، 1412ق.\r\n\r\n117. لیثی واسطی، علی بن محمد، عیون الحکم و المواعظ، تحقیق حسین حسینی، بیرجندی، قم، دارالحدیث، چاپ اول، بی‌‌تا.\r\n\r\n118. مازندرانی، ملامحمدصالح، شرح اصول کافی، تصحیح سیدعلی عاشور، بیروت، دار احیاء التراث العربی، چاپ اول، 1421ق\/2000م.\r\n\r\n119. مبارکفوری، عبدالرحمان بن عبدالرحیم، تحفة الاحوذی، شرح جامع الترمذی، بیروت، دارالکتب العلمیه، چاپ اول، 1410ق\/ 1990م.\r\n\r\n120. مجلسی، محمدباقر، بحار الأنوار، بیروت، مؤسسه الوفاء، چاپ دوم، 1403ق.\r\n\r\n121. مجلسی، محمدباقر، مرآة العقول، تهران، دار الکتب الاسلامیة، چاپ دوم، 1380.\r\n\r\n122. مدنی شیرازی، سیدعلی خان حسینی، ریاض السالکین، تحقیق سیدمحسن حسینی امینی، قم، جامعه مدرسین، چاپ چهارم، 1415ق.\r\n\r\n123. مستغفرى، جعفر بن محمد، طبّ النبی(ص)‌‌، تحقیق على‌‌اكبر الهى خراسانى، نجف، مكتبة الحیدریة، چاپ اول، 1385 ق‌‌.\r\n\r\n124. مصباح یزدی، محمدتقی، اخلاق در قرآن، تحقیق محمدحسین اسکندری، قم، مؤسسه امام خمینی، چاپ اول، 1376ش.\r\n\r\n125. __________________________، انسان‌‌سازی در قرآن، تهیه و تدوین محمود فتحعلی، قم، انتشارات مؤسسه آموزشی و پژوهشی امام خمینی؟ره؟، چاپ پنجم، 1393ش.\r\n\r\n126. مصطفوی، حسن، التحقیق فی كلمات القرآن الكریم، تهران، بنگاه ترجمه و نشر کتاب، 1360.\r\n\r\n127. مظفر، محمدرضا، اصول الفقه، قم، جامعه مدرسین.\r\n\r\n128. معین، محمد، فرهنگ فارسی، تهران، امیرکبیر، چاپ یازدهم، 1376ش.\r\n\r\n129. مفید، محمد بن نعمان، الاختصاص، تحقیق علی‌‌اکبر غفاری و سیدمحمود زرندی، بیروت، دارالمفید، چاپ دوم، 1414ق \/ 1993م.\r\n\r\n130. مفید، محمد بن نعمان نعمان، الامالی، تحقیق: حسین الأستادولی، علی‌‌اكبر الغفاری، بیروت، دار المفید للطباعة والنشر والتوزیع، چاپ دوم، 1414ق \/ 1993م.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"},{"id":"81127","order":"263","text":"131. _______________________________، صحیح اعتقادات الإمامیة، تحقیق حسین درگاهی، بیروت، دارالمفید للطباعة والنشر والتوزیع، چاپ سوم، 1414ق \/ 1993م.\r\n\r\n132.مناوی، فیض القدیر، تصحیح احمد عبدالسلام، بیروت، دارالکتب العلمیه، چاپ اول، 1415ق \/ 1994م.\r\n\r\n133. نجفی، محمدحسن، جواهر الکلام، تحقیق: عباس قوچانی، تهران، دارالکتب الاسلامیه، چاپ چهارم، 1373 ش.\r\n\r\n134. نراقی، ملا احمد، طاقدیس، به اهتمام حسن نراقی، تهران، انتشارات امیرکبیر، چاپ دوم، 1362ش.\r\n\r\n135. نراقی، ملامهدی، جامع السعادات، تقدیم محمدرضا مظفر، قم، مکتبه الداوری، بی‌‌تا.\r\n\r\n136. نسائی، احمد بن شعیب، سنن النسائی، بیروت، دارالفکر، چاپ اول، 1348 ق.\r\n\r\n137. نوری میرزا حسین بن محمدتقی، مستدرک الوسائل، تحقیق و نشر مؤسسه آل البیت، چاپ اول، قم، 1408ق.\r\n\r\n138. نیشابوری، مسلم بن حجاج، صحیح مسلم، بیروت، دارالفکر، بی‌‌تا.\r\n\r\n139. ورام بن أبی‌‌فراس، مسعود بن عیسى‌‌، مجموعة ورام، قم، مكتبه فقیه‌‌، 1410ق.\r\n\r\n140. هیثمی، علی بن ابی‌‌بکر، مجمع الزاوائد، بیروت، دارالکتب العلمیه، 1408ق.","description":"","index":null,"image":null,"video":null,"sound":null,"has_sound":"false","has_video":"false","has_image":"false","has_description":"false"}],"tests":"W10="}}